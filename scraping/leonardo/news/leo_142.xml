<?xml version='1.0' encoding='utf-8'?>
<news><type>news</type><title>Spazio e Cyber: pilastri della sicurezza</title><subtitle>Un approfondimento pubblicato oggi sul numero speciale di Milano Finanza, dedicato ai 35 anni della testata, fa il punto sulle direttrici chiave per lo sviluppo tecnologico di Leonardo. Nel nuovo Piano Industriale, Spazio e cybersecurity giocano un ruolo fondamentale, non solo dal punto di vista della crescita del business, ma anche nella ridefinizione del concetto di Difesa tradizionale.</subtitle><author /><date>22 aprile 2024</date><content>Supercalcolo, cloud e intelligenza arti­ficiale sono alcune delle tecnologie digitali che, nell’attuale scenario internazionale caratterizzato da conflitti di natura ibrida e multi-dominio, assumono un ruolo sempre più centrale. In questo contesto, il concetto di Difesa si muove verso un cambio di paradigma, ampliandosi progressivamente verso la concezione di sicurezza globale.

L’approfondimento descrive i sistemi e le soluzioni di Leonardo, basate su intelligenza artificiale, high-performance computing, cybersecurity, Spazio, cloud e digital twin, che consentono di garantire la sicurezza di territori, infrastrutture critiche e trasporti, ma anche la tutela degli ecosistemi, contribuendo così alla crescita sostenibile.

Una sfida, quella per la global security, che si gioca non solo sul nostro Pianeta ma anche al di fuori dell’atmosfera. Dallo Spazio arrivano, infatti, nuovi servizi che aiutano a promuovere la sostenibilità, contrastare il climate change e migliorare la vita dei cittadini. Le attività di global monitoring di Leonardo consentono di raccogliere un’enorme mole di dati che, grazie all’elevata capacità di calcolo del supercomputer davinci-1, sono elaborati e trasformati in informazioni utili da proteggere e condividere attraverso il cloud computing.</content></news>
<?xml version='1.0' encoding='utf-8'?>
<news><type>news</type><title>Dal gemello digitale ai velivoli
del futuro</title><subtitle>A Torino, in un vero e proprio hub tecnologico, l’area di business Velivoli di Leonardo sta sviluppando nuovi processi e strumenti, potenziati dall’intelligenza artificiale e dal supercalcolo, destinati a rivoluzionare la progettazione e lo sviluppo dei velivoli moderni. Un articolo, pubblicato all’interno dello Speciale “Alfabeto del futuro” sul quotidiano “La Stampa – Torino”, illustra l’ambiente digitale del PC2Lab, che “mette alla prova” i gemelli digitali dei velivoli negli scenari più complessi.</subtitle><author /><date>29 novembre 2024</date><content>L’industria dell’aviazione sta vivendo una profonda trasformazione con l’adozione dei gemelli digitali che sfruttano la potenza del supercalcolo per anticipare e risolvere problemi complessi, riducendo i rischi di sviluppo e migliorando l’efficacia delle soluzioni.  Si è così passati da un approccio basato sulla validazione di prototipi fisici a un approccio interamente digitale fin dalle prime fasi del design del velivolo.

L’ambiente più avanzato nel quale l’area di business Velivoli di Leonardo applica queste nuove metodologie è il PC2Lab (Product Capability and Concept Laboratory) di Torino, un laboratorio digitale multifunzionale che, utilizzando la potenza di calcolo del supercomputer davinci-1, è in grado di gestire enormi quantità di dati e di sviluppare prototipi virtuali di tutti i componenti di un sistema, che vengono collocati in scenari di missione multi-dominio simulati. Questo approccio consente di animare scenari operativi complessi, permettendo agli ingegneri di testare e validare le caratteristiche e l’efficacia dei velivoli già in fase di concezione, molto prima che vengano costruiti fisicamente.

 </content></news>
<?xml version='1.0' encoding='utf-8'?>
<news><type>news</type><title>Per Leonardo alleanze in Europa e forte focus sul rischio cyber</title><subtitle>Intervenuti nella giornata di apertura di Cybertech Europe 2024, l’Amministratore Delegato e Direttore Generale di Leonardo Roberto Cingolani e il Condirettore Generale Lorenzo Mariani hanno descritto la strategia del Gruppo in termini di alleanze europee ed evidenziato gli obiettivi di crescita nel settore della cybersecurity. Lo racconta Gianni Dragoni su “Il Sole 24 Ore”.</subtitle><author /><date>09 ottobre 2024</date><content>“Ci aspettiamo di crescere a doppia cifra nel mercato del cyber nei prossimi anni, con l’obiettivo di diventare un attore chiave europeo focalizzato sulla Difesa, lo Spazio e le organizzazioni strategiche nazionali e internazionali”. Lo ha spiegato Roberto Cingolani, sottolineando come tra i temi cruciali nel piano strategico del Gruppo ci sia lo Spazio.

Secondo Cingolani, sul fronte spaziale Leonardo beneficia dell’essere stato precursore, alla luce della joint venture con Thales, con la quale è in discussione la futura “Space Alliance”. Il tema delle alleanze è stato affrontato anche da Lorenzo Mariani, che ha confermato l’obiettivo di firmare entro la fine di ottobre gli accordi finali per la nascita della joint venture con Rheinmetall per lo sviluppo della nuova generazione di sistemi di Difesa terrestre.

 </content></news>
<?xml version='1.0' encoding='utf-8'?>
<news><type>news</type><title>Con Leonardo gran finale di Ocean Race a Genova</title><subtitle>È la prima volta che la grande regata velica intorno al mondo arriva nel Mediterraneo, e a ospitarne l'ultima tappa quest’anno è Genova, che con il suo porto diventa la capitale del mare e della nautica per eccellenza. Leonardo, sponsor dell’evento, ha messo a disposizione un sistema di comunicazioni professionali per il coordinamento e lo svolgimento in completa sicurezza della manifestazione.</subtitle><author /><date>26 giugno 2023</date><content>Il giro del mondo in equipaggio a tappe, nato nel 1973 come Whitbread Round the World Race, poi fino al 2018 Volvo Ocean Race e ora The Ocean Race, ha compiuto i suoi primi 50 anni ed è venuto a festeggiarli in Italia, a Genova. Iniziata a gennaio ad Alicante, in Spagna, la regata velica più impegnativa e leggendaria al mondo si conclude per la prima volta nel Mediterraneo. E Genova si è fatta trovare pronta, ospitando tutti gli eventi della settimana dedicata al “Gran finale”.

 

Il coinvolgimento di Leonardo

Anche Leonardo, come “Genova Supporter”, partecipa all’evento. In qualità di sponsor ha reso disponibile agli organizzatori un sistema di comunicazioni professionali per il coordinamento e lo svolgimento in sicurezza della manifestazione, tra cui una Stazione Radio Base (SRB) TETRA (TErrestrial Trunked RAdio) per la copertura radio dell’area interessata dall’evento, 80 terminali TETRA e una control room per la gestione delle comunicazioni radio e la localizzazione delle risorse sul territorio.

 

Soluzioni mission critical per i grandi eventi

Le soluzioni per le comunicazioni critiche di Leonardo attuano il concetto della Rete Ibrida Multi-Vettore e sono in grado di realizzare la piena integrazione tra tecnologie a banda stretta, come il TETRA, e la banda larga con l’avvento delle reti di nuova generazione.

Con le sue soluzioni per le comunicazioni radio mission critical, Leonardo garantisce lo svolgimento in piena sicurezza di importanti manifestazioni sportive, come ad esempio le edizioni 2021 e 2023 della Coppa del Mondo femminile di sci alpino di Cortina d’Ampezzo e come ha fatto per la 1000 Miglia nelle edizioni 2020 e 2021 dove, per la competizione di auto storiche che percorre tutta l’Italia, l’azienda ha messo a disposizione un sistema di sicurezza mobile integrato che ha seguito l’intera corsa.

 

Genova, città digitalizzata e sostenibile

Il legame tra Leonardo e i territori in cui opera è forte, e quello con Genova è particolarmente saldo. Il capoluogo ligure - che è anche sede della Cyber &amp; Security Academy di Leonardo, centro per l’alta formazione e l’aggiornamento degli esperti di sicurezza, e del davinci-1, uno dei supercomputer più potenti nel settore Aerospazio, Difesa e Sicurezza - ha intrapreso un percorso di digitalizzazione e innovazione per affrontare al meglio le sfide di ottimizzazione dei servizi e di maggiore sostenibilità.

L’ultima importante collaborazione, in ordine di tempo, che ha visto Leonardo coinvolta nello sviluppo di Genova come smart city è il progetto “I 4 assi di forza” , che prevede  la realizzazione di un sistema completamente elettrificato articolato sulle principali direttrici che attraversano la città e che beneficia delle soluzioni di monitoraggio, supportate da algoritmi di video-analisi evoluta basata su intelligenza artificiale, per l’ottimizzazione del servizio sia dal punto di vista dei servizi agli utenti sia dal punto di vista della sostenibilità del trasporto pubblico.

 

Per maggiori informazioni: cyberandsecurity@leonardo.com

Segui i nostri canali social Twitter, LinkedIn e Instagram per rimanere aggiornato sulle iniziative Leonardo

 

Immagine di apertura:  ©Sailing Energy</content></news>
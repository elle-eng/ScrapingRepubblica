<?xml version='1.0' encoding='utf-8'?>
<news><type>news</type><title>Leonardo ottiene la Certificazione
per la Parità di Genere</title><subtitle>L’ottenimento della certificazione UNI/PdR125:2022 per la parità di genere, rilasciata da RINA, conferma la validità della strategia di Leonardo in favore della promozione e tutela della diversità e delle pari opportunità. Un impegno validato anche a livello internazionale dall’inclusione per il terzo anno consecutivo nel Bloomberg Gender - Equality Index (GEI) 2023.</subtitle><author /><date>17 luglio 2024</date><content>Il riconoscimento è frutto di un rigoroso processo di approfondimento e valutazione delle iniziative di Leonardo nelle aree: cultura e strategia, governance, opportunità di formazione e crescita, equità retributiva, tutela della genitorialità, conciliazione vita-lavoro e comunicazione.

In fase di audit sono stati analizzati e valutati specifici KPI (indicatori chiave di prestazione) quali/quantitativi ed è stata riconosciuta l’efficacia del Sistema di Gestione per la Parità di Genere dell’azienda, che ha pienamente integrato il Piano Strategico per la Parità di Genere nel Piano di Sostenibilità.
 


Come sottolinea Antonio Liotti, Chief People &amp; Organisation Officer del Gruppo, "Il contributo e le competenze delle colleghe sono fattori determinanti per l’innovazione e il successo del nostro business: per questo valorizzarli è per noi un impegno imprescindibile. Vogliamo creare un ambiente di lavoro in cui tutte le persone possano esprimere appieno il proprio potenziale. A tal fine abbiamo istituito la figura del Diversity, Equity and Inclusion Manager, garante del rispetto delle diversità come componente distintiva della nostra cultura aziendale, e un Comitato Guida, di cui fanno parte anche il nostro Amministratore Delegato e Direttore Generale e il nostro Condirettore Generale”.

“A conferma del nostro impegno, definito dagli obiettivi di sostenibilità di Gruppo e volto alla valorizzazione del contributo femminile in azienda, in termini di inserimenti e presenza in posizioni di leadership - aggiunge Raffaella Luglini, Chief Sustainability Officer di Leonardo - abbiamo integrato il Piano Strategico per la Parità di Genere all’interno del Piano di Sostenibilità 2024-2028, a sua volta parte del Piano Industriale e Strategico di Leonardo, sviluppando progetti che mirano a rafforzare una cultura di equità, inclusione e rispetto delle diversità. Metriche rigorose, strumenti digitali e approccio data-driven ci consentiranno di misurare l’efficacia delle azioni poste in essere, in ottica di miglioramento continuo”.</content></news>
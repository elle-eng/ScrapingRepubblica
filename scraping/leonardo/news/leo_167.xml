<?xml version='1.0' encoding='utf-8'?>
<news><type>news</type><title>Empowerment femminile, un fattore strategico di crescita sostenibile per Leonardo</title><subtitle>Inspire Inclusion, il tema della Giornata internazionale della donna 2024, è declinato in Leonardo in un quotidiano impegno per promuovere un ambiente di lavoro collaborativo e inclusivo. Trasformare ogni differenza in un’opportunità di crescita attraverso il lavoro di squadra è un fattore strategico di competitività, di valorizzazione del capitale umano e di innovazione, tutti elementi chiave per garantire la crescita sostenibile del Gruppo.</subtitle><author /><date>08 marzo 2024</date><content>Quando ispiriamo gli altri a comprendere e valorizzare l'inclusione delle donne, creiamo un mondo migliore (Campagna International Women’s Day 2024)

 

Una recente analisi del Global Compact Network delle Nazioni Unite del 2023, effettuata su 24.000 aziende in 162 Paesi, per un totale di 138 milioni di lavoratori, ha rilevato che per lo stesso tipo di lavoro le donne sono pagate in media il 20% in meno rispetto agli uomini e che solo il 5% dei CEO nel mondo sono donne. Per di più, a livello globale, solo il 53% delle donne in età lavorativa ha un’occupazione, contro l'80% degli uomini. A fronte di questa situazione saranno necessari ancora 169 anni per raggiungere la parità economica al lavoro.

Questi dati ci restituiscono la fotografia di un mondo che deve fare ancora molta strada verso un pieno riconoscimento del contributo delle donne all’interno dei contesti lavorativi e non solo. Un serbatoio di intelligenza e talento che deve essere messo al servizio dello sviluppo socio-economico delle nostre comunità.

Per realizzare questo obiettivo, governi, imprese e singole persone devono collaborare a livello globale e agire per contrastare i comportamenti discriminatori e combattere le disuguaglianze di genere sul posto di lavoro.

Leonardo crede fermamente che Diversità, Equità &amp; Inclusione (DE&amp;I) non siano solo un valore in sé, ma anche un fattore strategico per la competitività, l'innovazione e la crescita sostenibile dell'azienda. Per questo promuove una cultura a sostegno dell'inclusione e della parità di genere, in cui tutte le persone possano esprimere appieno il loro potenziale.

Questo impegno è stato recentemente rafforzato con la pubblicazione della Policy DE&amp;I  e con la nomina della DE&amp;I Manager. Inoltre, nel Piano di Sostenibilità, Leonardo ha stabilito obiettivi concreti e misurabili per guidare le azioni mirate a creare un ambiente di lavoro in cui ogni persona possa sentirsi accolta e valorizzata.</content></news>
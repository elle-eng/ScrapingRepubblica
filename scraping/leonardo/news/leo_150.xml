<?xml version='1.0' encoding='utf-8'?>
<news><type>news</type><title>Cingolani a Sky TG24 Economia,
come cambia il concetto di Difesa
nell'attuale scenario geopolitico</title><subtitle>Il concetto di Difesa sta progressivamente diventando molto più ampio rispetto al passato. Sicurezza, oggi, significa anche essere tecnologicamente dotati e avere infrastrutture molto resilienti. Ne ha parlato Roberto Cingolani, Amministratore Delegato di Leonardo, nell’intervista a Sky TG24 Economia.</subtitle><author /><date>09 aprile 2024</date><content>Nell’attuale scenario geopolitico, caratterizzato da tensioni e conflitti, il concetto di Difesa assume un ruolo sempre più centrale e, come sottolinea Roberto Cingolani, si allarga verso un orizzonte più ampio, includendo “la sicurezza energetica, cibernetica, delle infrastrutture e alimentare”.

Dal punto di vista industriale, Cingolani spiega che per l’Europa è importante concentrarsi su “piattaforme di altissimo livello, mettendo a fattor comune le risorse per evitare l’evidente frammentazione rispetto agli USA e seguendo il modello delle joint venture”.

Nei vari domini – mare, terra, aria, spazio e cyber – ciascun Paese potrebbe contribuire mettendo al centro l’investimento in innovazione e sviluppo tecnologico, elementi centrali nella nuova strategia di Leonardo. Cingolani evidenzia come la crescita del titolo in Borsa sia legata proprio “al Piano Industriale, che prevede un cambio di paradigma con un approccio altamente tecnologico e un ruolo sociale dell’azienda”.</content></news>
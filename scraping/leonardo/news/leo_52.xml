<?xml version='1.0' encoding='utf-8'?>
<news><type>news</type><title>I risultati finanziari 3Q/9M di Leonardo sulla stampa internazionale e nazionale</title><subtitle>I risultati dei primi nove mesi del 2024 sono stati approvati all’unanimità dal Consiglio di Amministrazione di Leonardo, riunitosi ieri sotto la presidenza di Stefano Pontecorvo. Tutti i principali indicatori registrano una crescita, con la definizione della joint venture con Rheinmetall, che rafforza il posizionamento internazionale del Gruppo. Il tema è approfondito sulle principali testate internazionali e nazionali.</subtitle><author /><date>08 novembre 2024</date><content>“L’andamento economico-finanziario del periodo, con lo sviluppo del business e il rafforzamento degli indicatori finanziari, conferma la bontà del percorso intrapreso in linea con gli obiettivi indicati nel Piano Industriale,” lo afferma Roberto Cingolani, AD e DG di Leonardo, spiegando come il consolidamento del core business della Difesa proceda anche grazie all’accelerazione del processo di digitalizzazione e alla razionalizzazione del portafoglio.

Oltre alla joint venture con Rheinmentall, che consente all’azienda di giocare un ruolo centrale, a livello internazionale, nei programmi del nuovo Main Battle Tank (MBT) e della nuova piattaforma Lynx per il programma Armoured Infantry Combat System (AICS), Roberto Cingolani conferma la definizione, insieme a clienti e partner, degli elementi principali del programma Global Combat Air Programme (GCAP), e la valutazione di opportunità di crescita e sviluppo nel settore cyber e Spazio.</content></news>
<?xml version='1.0' encoding='utf-8'?>
<news><type>news</type><title>Con Missione Futuro a Decimomannu, nella sede dell’International Flight Training School</title><subtitle>In questa settima tappa di Missione Futuro, Massimiliano, Claudia e Ivan ci raccontano come Leonardo Global Solutions (LGS), insieme ad altre realtà di Leonardo, abbia contribuito alla realizzazione della sede dell’International Flight Training School (IFTS) presso la base dell’Aeronautica Militare italiana (AM) di Decimomannu (Cagliari).</subtitle><author /><date>18 luglio 2023</date><content>L’International Flight Training School (IFTS), nata dalla collaborazione tra Leonardo e l'Aeronautica Militare italiana, è un centro avanzato di addestramento al volo dedicato ai piloti militari delle forze aeree di tutto il mondo.

Per la nuova sede della scuola, operativa presso la base AM di Decimomannu, Leonardo Global Solutions, in qualità di Service Provider di Leonardo, ha curato la realizzazione delle infrastrutture civili, tra cui il campus, cuore dell’IFTS dove i cadetti, oltre a seguire i corsi di addestramento (nelle aule per la formazione e negli hangar che ospitano velivoli e simulatori), vivono e trascorrono il tempo libero (con la disponibilità di ristoranti, alloggi, aree ricreative, numerosi spazi verdi e un vasto centro polisportivo).

I protagonisti di questa tappa, pur ricoprendo ruoli differenti, sono accomunati dalla passione per le sfide, dalla propensione per l’innovazione e per il lavoro di squadra. Incontriamo Massimiliano Bertini, Responsabile di Progetti e Cantieri per il Volo, Claudia De Simone, Responsabile dell'Unità di Service Innovation che si occupa del coordinamento e innovazione di tutti i servizi necessari agli stabilimenti di Leonardo e Ivan Borruso, Project Manager di Cantieri per il Volo che ha seguito questo progetto fin dall’acquisizione del requisito da parte del cliente, dalla progettazione all’esecuzione. Ci raccontano dell’esperienza che hanno vissuto lavorando alla costruzione del cantiere e alla fornitura dei relativi servizi, illustrando le competenze messe in campo per raggiungere l’obiettivo: creatività, organizzazione e collaborazione.</content></news>
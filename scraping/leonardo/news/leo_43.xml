<?xml version='1.0' encoding='utf-8'?>
<news><type>news</type><title>Premio Innovazione Leonardo, “fabbrica” di idee e di brevetti</title><subtitle>La XVIII edizione del Premio Innovazione, rivolta a tutti i dipendenti di Leonardo, si è conclusa anche quest’anno con la premiazione delle proposte e idee più innovative per il miglioramento di prodotti, processi, sistemi e servizi aziendali, all’interno delle varie aree di business del Gruppo. Un’iniziativa che si conferma come uno dei motori della strategia di open innovation dell'azienda, oltre che un serbatoio prezioso per la generazione di brevetti.</subtitle><author /><date>21 novembre 2024</date><content>Guidare l’innovazione per creare tecnologie, anticipare i bisogni del futuro e creare nuovi mercati hi-tech. È uno degli obiettivi di Leonardo, delineato nel Piano Industriale 2024-2028, secondo la direttrice principale costituita dal progressivo e sempre più esteso utilizzo della digitalizzazione nella produzione industriale.

Il Premio Innovazione è una delle iniziative messe in campo da Leonardo per rispondere a queste esigenze, chiamando a raccolta il talento e la creatività dei propri dipendenti e stimolando l’interdisciplinarità e la conoscenza condivisa, ritenendo strategico il loro contributo per la crescita e il successo della propria azienda.

L’ultima edizione del Premio si è focalizzata sui temi del multi-dominio e del digital continuum e si è articolata su sette categorie.</content></news>
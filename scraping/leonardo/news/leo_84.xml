<?xml version='1.0' encoding='utf-8'?>
<news><type>news</type><title>Sustainability in Action 2025, una visione strategica per un’azienda responsabile e resiliente</title><subtitle>Sustainability in Action 2025 è un documento strategico che delinea piani concreti e obiettivi misurabili che riflettono l’impegno di Leonardo nel creare un modello di business responsabile e resiliente.</subtitle><author /><date>17 luglio 2025</date><content>Progettato per favorire trasparenza ed engagement, Sustainability in Action 2025 presenta la roadmap di Leonardo per un business sostenibile e la sua capacità di affrontare le sfide globali odierne. Il documento rappresenta la strategia integrata che connette sicurezza globale e sostenibilità, sottolineando il ruolo della doppia materialità e del coinvolgimento attivo degli stakeholder nel promuovere pratiche aziendali etiche.

Offrendo una prospettiva ampia lungo l’intera catena del valore, evidenzia la solida struttura di governance di Leonardo e il suo focus strategico sull’azione climatica e la decarbonizzazione, impegni rafforzati dalla validazione degli obiettivi aziendali da parte della Science Based Targets initiative (SBTi). Sottolinea, inoltre, l’approccio del Gruppo ai principi dell’economia circolare, all’uso responsabile delle risorse naturali e alla protezione della biodiversità.

Sustainability in Action descrive iniziative volte a migliorare la performance ESG lungo tutta la catena di fornitura. Queste includono azioni per accelerare la decarbonizzazione sostenendo, al contempo, la crescita e la capacità di innovazione delle piccole e medie imprese.

Al centro dell’azione climatica di Leonardo si conferma il Transition Plan: Sustainable Value Creation, che fornisce un percorso strutturato e misurabile per supportare l’evoluzione a lungo termine del Gruppo.

Oltre agli obiettivi ambientali, grande attenzione viene attribuita all’impatto sociale. Attraverso programmi che promuovono inclusione e diversità come elementi chiave per l’innovazione e il valore a lungo termine, l’azienda contribuisce a costruire comunità più resilienti. Iniziative come Ad Astra – Costellazione Leonardo, orientata alle discipline STEM, sono un esempio concreto di questo impegno verso le future generazioni.

Sustainability in Action 2025 e il Transition Plan stabiliscono una direzione chiara, volta a integrare la sostenibilità nel cuore delle attività di Leonardo, garantendo che la performance finanziaria sia strettamente allineata con la responsabilità ambientale e il progresso sociale.</content></news>
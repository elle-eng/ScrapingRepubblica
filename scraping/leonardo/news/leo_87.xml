<?xml version='1.0' encoding='utf-8'?>
<news><type>news</type><title>Mai più bagagli persi.
La sfida di Leonardo</title><subtitle>Nello stabilimento di Leonardo a Genova Sestri Ponente vengono sviluppate le più avanzate tecnologie oggi disponibili per lo smistamento dei bagagli. Il servizio di TGR Regione Liguria, a cura di Valentina Gregori, racconta i sistemi e le soluzioni pensate per migliorare l’esperienza e la sicurezza dei passeggeri.</subtitle><author /><date>25 luglio 2024</date><content>Dopo la flessione legata al Covid-19, il trasporto aereo e il numero di passeggeri hanno superato i livelli del periodo precedente alla pandemia. Per rispondere alle esigenze legate alla gestione dei bagagli, punto fondamentale nell’organizzazione di un aeroporto, a Genova Sestri Ponente, Leonardo sviluppa soluzioni che sfruttano anche propulsione contact-less, sensoristica IoT (Internet of Things) e intelligenza artificiale.

Questo tipo di sistemi offre vantaggi come maggiore velocità di smistamento e risparmio energetico, ma soprattutto la garanzia che le proprie valigie non vengano perse o danneggiate durante il viaggio. Le soluzioni di Leonardo sono già impiegate in oltre 30 aeroporti nel mondo, da Roma a Hong Kong, passando per Francia, Germania, Medio Oriente e a breve anche Stati Uniti.</content></news>
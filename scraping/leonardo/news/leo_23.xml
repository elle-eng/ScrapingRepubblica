<?xml version='1.0' encoding='utf-8'?>
<news><type>news</type><title>L’innovazione digitale di Leonardo nel nuovo numero di POLARIS Innovation Journal</title><subtitle>È online il n. 52 di POLARIS Innovation Journal, dedicato alla trasformazione digitale che sta interessando tutte le aree dell’azienda, dalla supply chain alla progettazione, dalla modellazione alla produzione. Questo crescente livello di digitalizzazione richiede continui investimenti nello scouting e nella formazione di nuovi talenti, impegnati sia nella ricerca sulle tecnologie di frontiera, come AI, cloud, digital twin, high performance computing, sia nell’abilitazione di servizi innovativi incentrati sui big data e su elevati livelli di analisi e integrabilità delle informazioni.</subtitle><author /><date>17 marzo 2025</date><content>Il n° 52 di POLARIS Innovation Journal è dedicato al ruolo che gioca l’innovazione tecnologica nel percorso di transizione di Leonardo verso il suo “futuro digitale”. La digitalizzazione, infatti, svolgerà un ruolo sempre più cruciale nella trasformazione dei processi industriali, oltre che dei prodotti e servizi forniti: è questo uno dei cardini del Piano Industriale che punta a consolidare Leonardo in un ambiente cross-divisional, integrando in modo crescente la dimensione reale con quella digitale nel “digital continuum”.

Il nuovo numero di POLARIS Innovation Journal propone un’ampia panoramica di esempi, dai quali osservare la prospettiva di sviluppo digitale in tutti i settori in cui Leonardo opera: aria, terra, mare, cyber e Spazio. L’apertura è dedicata alla transizione Blue e Green evidenziando, in particolare, come la trasformazione digitale possa supportare e abilitare la sostenibilità.

Negli articoli successivi un ampio approfondimento è dedicato a tutti gli aspetti del percorso “Digital first” di Leonardo e a come stia contribuendo a costruire il futuro della national security. Intelligenza artificiale, ambienti sintetici, piattaforme cloud-based, digital twin, simulazione numerica multidisciplinare di flussi ipersonici, i più recenti approcci di ingegneria di sistema basati su modelli (MBSE – Model Based System Engineer): sono solo alcuni degli aspetti che vengono esaminati nel dettaglio dei diversi articoli e che trovano il principale abilitatore nell’High Performance Computer davinci-1, una piattaforma integrata di supercalcolo e cloud computing, che coniuga flessibilità e potenza di calcolo ed è un potente acceleratore verso la digitalizzazione dell’industria.</content></news>
<?xml version='1.0' encoding='utf-8'?>
<news><type>news</type><title>EDF FEDERATES, per lo sviluppo del primo ecosistema MSaas europeo</title><subtitle>Si è tenuto lo scorso 21 marzo il 1° Workshop italiano sul progetto EDF FEDERATES (FEDerated Ecosystem of EuRopean Simulation Assets for Training &amp; DEcision Support). L’incontro è stato ospitato nello stabilimento Leonardo di Roma Tiburtina. Oltre all’Area di Business Elettronica, che guida la partecipazione al progetto, sono coinvolte anche le Aree Velivoli, Elicotteri, Cyber e i Leonardo Labs.</subtitle><author /><date>06 maggio 2024</date><content>Costruire il primo prototipo di un ecosistema MSaaS (Modelling &amp; Simulation as a Service) europeo, per supportare il processo decisionale e l'addestramento delle Forze Armate europee. È l’obiettivo del progetto EDF FEDERATES, guidato da Rheinmetall Electronics. Un'attività multinazionale, finanziata dalla Commissione Europea con il supporto di 15 Paesi europei.

Il principale obiettivo del Workshop è stato quello di coinvolgere gli stakeholder del Ministero della Difesa, in modo da renderli consapevoli delle attività legate a FEDERATES e degli obiettivi del progetto. Allo stesso tempo, per predisporre i Deliverable previsti dal Task 2.1 e dal Task 2.4, relativi alla raccolta dei Requisiti e alla definizione dei Casi d'Uso, il seminario è stato animato da un confronto tra i rappresentanti di FEDERATES e del Ministero della Difesa appartenenti alle diverse Forze Armate italiane, per raccogliere il loro contributo attraverso la partecipazione a un sondaggio.

Il Workshop è stato il primo di una serie di incontri che si terranno nel corso del progetto, per allineare gli stakeholder del Ministero della Difesa alle tre fasi previste dall'"approccio di sviluppo agile" applicato in FEDERATES.</content></news>
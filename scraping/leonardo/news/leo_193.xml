<?xml version='1.0' encoding='utf-8'?>
<news><type>news</type><title>Sostenibilità ambientale e sicurezza.
Lo Spazio miglior alleato del Pianeta</title><subtitle>Grazie alla raccolta continua di dati e immagini della Terra, Leonardo gioca un ruolo chiave nello studio dei cambiamenti climatici, nell'ottimizzazione delle colture, nel monitoraggio del consumo di risorse e nella gestione di emergenze come terremoti e inondazioni. Una pagina monografica del “Quotidiano Nazionale” spiega come Leonardo - che copre oltre il 70% del settore Spazio italiano - si confermi player di riferimento per l'osservazione del Pianeta.</subtitle><author /><date>27 novembre 2023</date><content>I satelliti ci consentono di studiare il Pianeta, i suoi cambiamenti e le sue fragilità, attraverso la raccolta di dati e immagini della Terra, in qualsiasi situazione atmosferica, 24 ore su 24, anche viaggiando a 27.000 chilometri orari a oltre 600 chilometri di quota.  Informazioni che permettono di valutare gli effetti dei cambiamenti climatici, monitorare le colture per ottimizzare i raccolti, controllare il consumo di acqua e terra, tutelare i beni culturali e le infrastrutture critiche, intervenire in caso di emergenze, terremoti, inondazioni, per contribuire alla sicurezza delle persone.
 
Leonardo copre oltre il 70% del settore Spazio italiano, con circa 6.000 persone tra dirette e indirette oltre a una vasta rete di aziende e PMI. Grazie al ruolo chiave in numerosi programmi e tecnologie spaziali, anche attraverso joint venture e collaborazioni internazionali, Leonardo è un partner di riferimento per l’osservazione del Pianeta e per aiutare i decisori pubblici a comprendere fenomeni e cambiamenti.</content></news>
<?xml version='1.0' encoding='utf-8'?>
<news><type>news</type><title>Rapporti. Industria aerospaziale</title><subtitle>Attività, prospettive e ruolo internazionale di Leonardo negli ambiti strategici della digitalizzazione e dello Spazio: sono i temi centrali di due approfondimenti pubblicati su ”Il Sole 24 Ore” nella sezione dedicata al Rapporto Industria Aerospaziale.</subtitle><author /><date>05 dicembre 2023</date><content>Nel primo approfondimento, faro puntato sulla digitalizzazione, tecnologia di frontiera trasversale a tutte le aree di business dell’azienda, essenziale per mantenere e accrescere una posizione di key player nel panorama globale del settore aerospaziale. Trovano spazio nell’articolo alcuni dei maggiori esempi di applicazione delle nuove tecnologie abilitanti, come i sistemi di simulazione avanzati, la progettazione digitale degli elicotteri e la gestione dei sistemi senza pilota. Con il contributo di Carlo Cavazzoni, SVP Digital Infrastructures di Leonardo, sono inoltre illustrate le potenzialità del supercomputer davinci-1, la principale infrastruttura digitale per migliorare la legacy di prodotto e accelerare l’evoluzione di tutto l’ecosistema tecnologico dell’azienda.

Nel secondo, frutto di un’intervista a Franco Ongaro, Chief Space Business Officer di Leonardo, sono illustrate le evoluzioni che interessano il settore Spazio, nel quale Leonardo e le sue joint venture giocano un ruolo da protagonista, con la capacità di coprire l’intera filiera dell’industria spaziale, dai satelliti alle  infrastrutture in orbita, dalla produzione di strumenti scientifici e sensori hi tech alla gestione di servizi satellitari, fino ai motori per i vettori spaziali e le operazioni di lancio. Un posizionamento che Leonardo intende rafforzare ulteriormente, facendo del settore Spazio uno dei pilastri del nuovo Piano Industriale che verrà presentato a inizio 2024.

”Leggi gli articoli completi su Il Sole 24 Ore”</content></news>
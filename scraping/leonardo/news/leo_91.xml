<?xml version='1.0' encoding='utf-8'?>
<news><type>news</type><title>Online il report “Sustainability in action 2024” di Leonardo. Un impegno verso una transizione digitale e sostenibile</title><subtitle>Pubblicato online “Sustainability in action 2024”, il documento che descrive la strategia, l’impegno e i risultati di Leonardo in materia di sostenibilità, integrata lungo tutta la catena del valore ed essenziale fattore di competitività e di trasformazione del business.</subtitle><author /><date>01 agosto 2024</date><content>I cambiamenti economici, geopolitici, ambientali e sociali in atto a livello globale rendono il processo di transizione sostenibile sempre più urgente, richiedendo a tal fine l’impegno congiunto di istituzioni, società civile e imprese per preservare il futuro del Pianeta e dei suoi abitanti.

A tracciare la rotta, gli obiettivi di sviluppo sostenibile (SDG) dell’Agenda 2030 delle Nazioni Unite che inducono le imprese ad accelerare l’integrazione della dimensione ESG (Environmental, Social, Governance) nel business.

Con il report “Sustainability in action 2024” Leonardo illustra il proprio contributo: risultati, obiettivi, iniziative e soluzioni tecnologiche nei principali ambiti di intervento, che vanno dalla sicurezza dei cittadini e delle infrastrutture all’azione per il clima, dalla decarbonizzazione all’economia circolare, oltre al pieno coinvolgimento della catena di fornitura e alle attività dedicate alla valorizzazione delle proprie persone e delle comunità esterne.

Digitalizzazione di prodotti e processi, approccio data-driven, riduzione delle emissioni di scopo 1, 2 e 3, innovazione tecnologica e competenze: sono questi i principali abilitatori per la transizione sostenibile del Gruppo e della propria filiera, come parte della più ampia responsabilità collettiva globale relativa alla salvaguardia del Pianeta e alla sicurezza dei suoi abitanti.



Immagine di copertina: Stevns Klint, Danimarca – Immagine COSMO-SkyMed © ASI. Processata e distribuita da e-GEOS.

 </content></news>
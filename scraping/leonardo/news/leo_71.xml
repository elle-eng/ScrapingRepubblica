<?xml version='1.0' encoding='utf-8'?>
<news><type>news</type><title>Spazio, Leonardo prepara M&amp;A su
nuove tecnologie</title><subtitle>Nel settore spaziale, la capacità tecnologica europea è in grado di avere una sua sovranità e indipendenza da Cina e Stati Uniti. È uno dei temi al centro dell’articolo di Raoul de Forcade su “Il Sole 24 Ore”, che descrive lo scenario e gli obiettivi di Leonardo anche attraverso le parole di Massimo Comparini, nuovo Managing Director della Business Unit Spazio di Leonardo e Presidente del Consiglio di Amministrazione di Thales Alenia Space.  </subtitle><author /><date>01 ottobre 2024</date><content>“Lo Spazio sta cambiando, anche abbastanza rapidamente, nei suoi domini applicativi, che sono una sorta di tessuto connettivo delle società e delle economie di oggi”. Lo sottolinea Massimo Comparini che, parlando ad esempio di connettività o di osservazione della Terra dallo Spazio, spiega come i vari domini stiano accelerando, in supporto di una società iperconnessa e della sua crescente digitalizzazione.

A fronte di questa realtà, Leonardo si pone l'obiettivo di mettere insieme il mondo delle tecnologie spaziali, in costante evoluzione, e quello delle tecnologie digitali. Secondo Comparini, è essenziale superare la frammentazione che riguarda il settore a livello continentale e, allo stesso tempo, favorire le occasioni di collaborazione e scambio in particolare con gli Stati Uniti. Un obiettivo da raggiungere anche attraverso lo sviluppo di tecnologie avanzate, come le quantum technologies e l'intelligenza artificiale, per infrastrutture e servizi.

 </content></news>
<?xml version='1.0' encoding='utf-8'?>
<news><type>news</type><title>Leonardo, confermata la certificazione dei sistemi di gestione HSE</title><subtitle>La Certificazione dei Sistemi di Gestione Health, Safety &amp; Environment (HSE) di Leonardo è stata confermata dall’ente certificatore RINA. Si tratta di un importante traguardo, a dimostrazione dell’impegno concreto di Leonardo nella tutela dell'ambiente e nella promozione della salute e sicurezza delle proprie persone e delle comunità in cui opera.</subtitle><author /><date>24 gennaio 2025</date><content>A conclusione di un percorso di Audit, della durata di 90 giorni su 27 siti aziendali, l’Ente di Certificazione RINA ha confermato la Certificazione dei Sistemi di Gestione Health, Safety &amp; Environment (HSE) di Leonardo, dichiarandola conforme agli standard internazionali di riferimento ISO 45001 e ISO 14001.

La riunione di chiusura dei lavori, svoltasi lo scorso 11 dicembre, ha visto, tra gli altri l'intervento di Antonio Liotti, Chief People &amp; Organisation Officer di Leonardo, che ha sottolineato: “L'attenzione alla salute, alla sicurezza e alla tutela dell'ambiente è un impegno quotidiano di tutte le persone che lavorano in Leonardo, un valore radicato nel nostro DNA. Insieme al nostro vertice, sosteniamo attivamente i processi mirati a rafforzare la sicurezza aziendale e ridurre l'impatto ambientale. Le verifiche condotte dall'Ente di Certificazione RINA sui nostri stabilimenti attestano il grande lavoro svolto e ci forniscono ulteriori spunti preziosi per continuare a migliorare le nostre prestazioni."</content></news>
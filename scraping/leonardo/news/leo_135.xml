<?xml version='1.0' encoding='utf-8'?>
<news><type>news</type><title>Soluzioni innovative in gara per uno stage in Leonardo U.S.</title><subtitle>Si chiamano Nicco, Max, Aaniya ed Emma e si sono aggiudicati uno stage presso gli uffici Leonardo di Washington, DC, nell’ambito di una challenge, condotta in collaborazione con la Georgetown University Italian Research Institute, alla ricerca di idee innovative per raggiungere gli obiettivi fissati dal Piano di Sostenibilità dell’azienda.</subtitle><author /><date>10 maggio 2024</date><content>Entrare nelle Università e far conoscere la nostra azienda, promuovendo il nostro modo di fare impresa, è un canale privilegiato per attrarre talenti e competenze chiave. Rientra in questo la consolidata collaborazione tra Leonardo e l’Italian Research Institute della Georgetown University, uno dei più antichi e prestigiosi atenei degli Stati Uniti.

Per il secondo anno consecutivo, Leonardo ha scelto di aderire all’iniziativa promossa dall’ente accademico statunitense: una challenge rivolta a studentesse e studenti dell’Ateneo chiamati a rispondere con idee innovative alle sfide di business proposte.

Quest’anno la sfida lanciata da Leonardo si è focalizzata sulla sostenibilità e ha richiesto ai partecipanti di sviluppare una strategia per declinare, attraverso azioni concrete, gli obiettivi del Piano di Sostenibilità aziendale, elemento strategico per il raggiungimento degli obiettivi posti dal Piano Industriale di Gruppo 2024-2028. 

In occasione del workshop annuale “Innovative Solutions to Business Challenges Leading to Paid Internships” è stato selezionato il progetto del team composto da Nicco, Max, Aaniya ed Emma, che hanno guadagnato la possibilità di seguire uno stage retribuito presso gli uffici Leonardo di Washington DC.</content></news>
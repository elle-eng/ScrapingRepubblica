<?xml version='1.0' encoding='utf-8'?>
<news><type>news</type><title>Roberto Cingolani a Como
Lake 2024</title><subtitle>I conflitti e le instabilità che caratterizzano lo scenario geopolitico testimoniano come le nuove tecnologie abbiano ridisegnato gli scenari operativi, con il tradizionale concetto di Difesa che si amplia verso la sicurezza globale. Lo ha spiegato Roberto Cingolani, Amministratore Delegato e Direttore Generale di Leonardo, intervenuto alla seconda edizione di Como Lake Conferences 2024, dal titolo “The Great Challenge”.</subtitle><author /><date>21 ottobre 2024</date><content>"Se l'Homo Sapiens fosse stato saggio, avrebbe capito che più andiamo avanti nel digitalizzare qualunque cosa, più diventa cruciale il tema della sicurezza. Se per proteggere i nostri soldi li mettiamo in una cassaforte, allo stesso modo è essenziale proteggere i nostri dati”. Come spiega Roberto Cingolani, sul fronte della sicurezza cibernetica tutti i Paesi, inclusa l’Italia, sono chiamati a uno scatto tecnologico.

La cybersecurity rappresenta una delle direttrici a cui guardare per andare incontro a una nuova concezione di Difesa, che include anche la sicurezza alimentare ed energetica. Secondo Cingolani, la Difesa è una parte importante che si inserisce in una prospettiva più ampia, quella della sicurezza globale, nella quale dal punto di vista tecnologico tutto dovrà essere progettato per essere secure by-design.</content></news>
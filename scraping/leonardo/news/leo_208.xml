<?xml version='1.0' encoding='utf-8'?>
<news><type>news</type><title>Imprese hi-tech e il lavoro del futuro. Roberto Cingolani ne parla a Italian Tech Week</title><subtitle>Quali sono le competenze del futuro richieste dalle grandi aziende hi-tech? E quale dovrà essere il bagaglio culturale di coloro che si affacceranno al mondo del lavoro nei prossimi 10 - 15 anni? Su questi argomenti Roberto Cingolani – Amministratore Delegato e Direttore Generale di Leonardo – ha portato il proprio contributo nel corso di Italian Tech Week, evento dedicato a innovazione e nuove tendenze. </subtitle><author /><date>02 ottobre 2023</date><content>L’occasione è stata la sessione conclusiva del premio “Primo round, the best Italian startup”, nella quale, rivolgendosi ai giovani finalisti, Roberto Cingolani ha delineato lo scenario in cui le imprese hi-tech come Leonardo dovranno misurarsi e competere. Una realtà dove la spinta pervasiva della digitalizzazione imporrà soprattutto alle grandi aziende rapidità di cambiamento e di esecuzione, richiedendo inevitabilmente un cambio di passo anche nella formazione culturale del capitale umano. Sarà indispensabile, annota Cingolani, avere una preparazione tecnico-scientifica, poiché le materie STEM sono per natura più flessibili a cogliere le trasformazioni in atto e possono, insieme a un approccio trasversale e multidisciplinare da apprendere sul campo, fornire la base della cultura dei giovani del futuro.
 

Guarda il video </content></news>
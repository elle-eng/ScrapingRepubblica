<?xml version='1.0' encoding='utf-8'?>
<news><type>news</type><title>Giulia Dido, prima donna alla guida dei programmi di produzione del sito
di La Spezia</title><subtitle>La passione per il settore navale l’ha portata a diventare la prima donna responsabile dei programmi di produzione del sito Leonardo di La Spezia, dove si realizzano i sistemi di difesa navale di punta del Gruppo. È la storia di Giulia Dido, raccontata da un articolo a firma di Daniele Izzo, nel quotidiano “Il Secolo XIX”.</subtitle><author /><date>23 settembre 2024</date><content>“Da piccola visitai il Museo Navale – racconta Giulia - e la materia mi ha affascinato”. È così che è nato il suo percorso professionale che, dopo una laurea in ingegneria gestionale, è approdato nel sito Leonardo di La Spezia, che Giulia definisce “una realtà bella e stimolante, ad alta intensità tecnologica”.

L’articolo è l’occasione per Giulia di ripercorrere le tappe della sua carriera nella nostra azienda. Subito dopo la laurea, è stata assunta in Leonardo e da allora non si è mai fermata, ricoprendo progressivamente posizioni di crescente responsabilità. Oggi è la prima donna a ricoprire il ruolo di Manufacturing Programme Manager nel settore della difesa navale. La sua responsabilità è quella di “gestire più prodotti all’interno della linea di produzione, facendo sì che questi vengano consegnati per tempo e nel pieno rispetto dei costi previsti”.

Oltre a sottolineare la crescita personale e professionale, Giulia evidenzia le opportunità di carriera offerte da Leonardo. “L’azienda offre possibilità non solo ai laureati, ma anche, se non soprattutto, ai tecnici, attingendo molto dalle scuole e dagli enti di formazione del territorio”.

 </content></news>
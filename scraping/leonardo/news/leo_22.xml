<?xml version='1.0' encoding='utf-8'?>
<news><type>news</type><title>GCAP, l’accordo tra i partner industriali sulla stampa internazionale</title><subtitle>Leonardo, BAE Systems e Japan Aircraft Industrial Enhancement Co Ltd (JAIEC) hanno raggiunto l’accordo per la costituzione di una business joint venture (JV), per lo sviluppo del Global Combat Air Programme (GCAP). Il tema è approfondito sulle principali testate internazionali.</subtitle><author /><date>16 dicembre 2024</date><content>La nuova JV sarà responsabile della progettazione, dello sviluppo e della consegna del sistema aereo di nuova generazione e manterrà il ruolo di autorità di progettazione del GCAP per tutto il ciclo di vita del velivolo stesso, anche oltre il 2070. Con una quota del 33,3% ciascuna, Leonardo, BAE Systems e JAIEC uniranno le proprie capacità e competenze a vantaggio dello sviluppo, a livello internazionale, dell’industria dell’Aerospazio, Difesa e Sicurezza.

Secondo Roberto Cingolani, Amministratore Delegato e Direttore Generale di Leonardo, “oltre a migliorare le nostre capacità tecnologiche, questa partnership rafforza anche il nostro impegno per la sicurezza globale e l'innovazione. Oggi, stiamo tracciando la rotta verso una nuova era nel campo dei sistemi aeronautici e degli scenari multi-dominio, promuovendo una crescita sostenibile a lungo termine per le economie dei Paesi coinvolti”.</content></news>
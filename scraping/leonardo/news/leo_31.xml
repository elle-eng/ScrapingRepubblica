<?xml version='1.0' encoding='utf-8'?>
<news><type>news</type><title>Concluso il Compliance Roadshow, per una leadership etica al servizio del business</title><subtitle>Lo scorso 26 novembre si è concluso il Compliance Roadshow, una iniziativa di training &amp; awareness, della durata di un anno, voluta da Leonardo per rafforzare la cultura della compliance in tutte le molteplici declinazioni operative che caratterizzano le diverse realtà del Gruppo. Il percorso, articolato in step successivi che hanno interessato la Corporate, le diverse aree di business e le aziende controllate, ha evidenziato come Leonardo consideri l’etica e il rispetto delle regole un elemento imprescindibile per condurre il business e creare valore per tutti propri stakeholder. </subtitle><author /><date>03 dicembre 2024</date><content>Il Compliance Roadshow è partito il 23 novembre 2023, con il Compliance Workshop di Corporate “Leadership Etica: leva strategica per un business di successo", un’occasione di riflessione e formazione sulle possibili conseguenze commerciali e reputazionali che per l'azienda potrebbero derivare in caso di mancata o insufficiente osservanza delle regole interne e delle normative applicabili alle proprie attività.

Come ha rilevato Lorenzo Mariani, Condirettore Generale di Leonardo “la compliance non è un ostacolo al business, ma è un ostacolo alle scorciatoie", evidenziando quanto l’impianto procedurale di cui l’azienda si è dotata sia solido, ben costruito e resiliente e che il fattore umano sia centrale nel garantire i corretti comportamenti nelle relazioni con potenziali clienti o intermediari commerciali e per tutelare la reputazione del Gruppo.

Il passo successivo sono stati cinque Workshop Divisionali che si sono tenuti, nel corso del 2024, presso le diverse aree di business di Leonardo, con la partecipazione dei rispettivi Managing Director: Stefano Bortoli – Aerostrutture, Andrea Campora – Cyber &amp; Security Solutions, Gian Piero Cutillo – Elicotteri, Marco De Fazio – Elettronica, Marco Zoff – Velivoli. Pensati per calare il tema della leadership etica nel concreto delle singole realtà operative, i Workshop hanno analizzato gli aspetti che maggiormente influiscono sulla conduzione responsabile del business: l’uso dell’intelligenza artificiale, l’applicazione della normativa 231/2001, il sistema anticorruzione, la sostenibilità ambientale, il rispetto dei diritti umani e l’impatto dell’attuale contesto geopolitico.

Il percorso si è concluso, lo scorso 26 novembre, con il Compliance Workshop Subsidiaries, che ha visto la partecipazione del Presidente di Leonardo Stefano Pontecorvo, di Elena Napolitano, Chief Compliance Officer e di Carlo Gualdaroni, Chief Commercial &amp; Business Development Officer. Al Workshop hanno partecipato 47 società controllate da Leonardo, offrendo una prospettiva internazionale sul tema, attraverso le testimonianze dai vari presidi della compliance in tutto il mondo.

In totale, il Compliance Roadshow ha raggiunto circa 1.400 persone del Gruppo, per circa 3.000 ore di formazione complessive: un’occasione preziosa per costruire una cultura dell'integrità e della trasparenza sempre più distintiva e condivisa, a tutti i livelli.</content></news>
<?xml version='1.0' encoding='utf-8'?>
<news><type>news</type><title>Leonardo e ST Engineering Antycip insieme per sviluppare un innovativo sistema digitale</title><subtitle>La partnership è finalizzata allo sviluppo di un nuovo concetto di simulazione e di un Image Generator ad alte prestazioni, per la progettazione digitale di aeromobili e l'addestramento dei piloti.</subtitle><author /><date>10 aprile 2024</date><content>L'approccio tecnologico si basa sull'uso estensivo del concetto di digital twin. Questo prevede l'utilizzo di tecnologie all'avanguardia disponibili sul mercato, integrate da soluzioni proprietarie di Leonardo, per tutti i componenti dell'ecosistema digitale, compresa la gaming technology.

In linea con la strategia digitale corporate, Leonardo ha siglato un accordo con ST Engineering Antycip – leader europeo nei servizi di realtà virtuale, simulazione, visualizzazione e ingegneria – per sviluppare una versione personalizzata di un Image Generator basato su Unreal Engine, uno strumento avanzato di creazione 3D in real-time, fornito da Epic Games.

Attraverso Unreal Engine, Leonardo consentirà incredibili esperienze in real-time, abilitando ambienti virtuali realistici, aumentando il numero di entità e la complessità nello scenario virtuale. La tecnologia si integrerà con tutti i dispositivi di addestramento di Leonardo, come simulatori di volo completo, strumenti per l'addestramento al volo, per l'addestramento procedurale e non solo, con l’obiettivo di creare soluzioni innovative di Mixed Reality e Virtual Reality. Il software rappresenterà inoltre un punto di svolta per una serie di sviluppi avanzati in corso, come la “wearable cockpit” negli aerei da combattimento e da addestramento di prossima generazione.

Questo risultato è stato possibile grazie alle forti sinergie all’interno di Leonardo, con il coinvolgimento dell’area di business Velivoli e di Leonardo Global Solutions per poter identificare i migliori servizi di ingegneria per l’azienda.

 </content></news>
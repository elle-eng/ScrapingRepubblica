<?xml version='1.0' encoding='utf-8'?>
<news><type>news</type><title>IFTS, i piloti del domani</title><subtitle>Un modello integrato di formazione, con sistemi interconnessi a terra e in volo. È l’innovazione resa possibile dalle tecnologie di Leonardo nell’International Flight Training School (IFTS), centro avanzato di addestramento al volo dedicato ai piloti militari delle forze aeree di tutto il mondo. L’attività della base di Decimomannu raccontata nel servizio di Caterina Ruggeri per Studio Aperto Mag.</subtitle><author /><date>20 novembre 2024</date><content>L’IFTS è nata dalla collaborazione tra Leonardo e l'Aeronautica Militare italiana. Il suo campus si estende per oltre 130mila metri quadri ed è stato disegnato attorno alle esigenze degli studenti. Oggi nell’accademia sono presenti 45 istruttori, militari e civili, e 80 allievi provenienti da 13 nazioni partner del programma. L’obiettivo è preparare i piloti militari del domani a pilotare i velivoli caccia di ultima generazione.

Il periodo di formazione ha una durata di circa nove mesi e l’addestramento prevede l’utilizzo dei più avanzati strumenti di simulazione. Tra questi, l’approccio Live, Virtual and Constructive, che consente agli allievi di interagire, attraverso il simulatore, con i piloti in volo nell'ambito della stessa missione addestrativa.</content></news>
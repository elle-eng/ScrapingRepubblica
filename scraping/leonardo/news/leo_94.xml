<?xml version='1.0' encoding='utf-8'?>
<news><type>news</type><title>Da Torino parte la rivoluzione italiana dell’AI</title><subtitle>Un nuovo centro di ricerca sull'intelligenza artificiale (AI), che mira a posizionare l'Italia tra i Paesi all'avanguardia sui temi dell’innovazione e supportare le imprese nella trasformazione digitale. È l’obiettivo della Fondazione AI4Industry, guidata dall'economista Fabio Pammolli, intervistato da Francesco Rigatelli su La Stampa.</subtitle><author /><date>31 luglio 2024</date><content>L’Italia e il suo tessuto industriale sono attraversati da una profonda trasformazione digitale e, per le imprese, è essenziale riuscire a valorizzare le informazioni prodotte e aumentare la propria capacità di calcolo. In questo contesto si inserisce l’attività della Fondazione AI4Industry, con sede a Torino, incentrata su temi quali automazione, robotica industriale e analisi dei dati.

Come spiegato dal Presidente Fabio Pammolli, la Fondazione nasce “da un impulso all’innovazione, per definire il posizionamento del Paese sull’AI e aiutare le imprese che possono trarre beneficio dalla tecnologia e da un centro aggregatore sul tema”. Collaborando con partner strategici, la nuova realtà punta a diventare un polo di attrazione per talenti e ricerca applicata, aiutando l'industria a rafforzare le proprie capacità tecnologiche avanzate, pur riconoscendo i limiti insuperabili del cervello umano rispetto all'apprendimento delle macchine.

 </content></news>
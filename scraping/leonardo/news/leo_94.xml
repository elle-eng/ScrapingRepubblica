<?xml version='1.0' encoding='utf-8'?>
<news><type>news</type><title>L’acquisizione di Iveco Defence da parte di Leonardo sui media</title><subtitle>È stato annunciato l’accordo di acquisizione di Iveco Defence da parte di Leonardo, raccontato sulle principali testate internazionali e nazionali anche attraverso le parole di Roberto Cingolani, Amministratore Delegato e Direttore Generale del Gruppo.</subtitle><author /><date>31 luglio 2025</date><content>Consolidare la posizione di Leonardo quale attore di riferimento nel settore della Difesa terrestre. È l’obiettivo dell’acquisizione di Iveco Defence, che consente al Gruppo di rafforzare il proprio ruolo di Original Equipment Manufacturer integrato, con un portafoglio di soluzioni complete per la difesa e la sicurezza, su piattaforme cingolate e ruotate.

Come spiega Roberto Cingolani, l’operazione rappresenta “un tassello fondamentale nello sviluppo della nostra strategia di crescita inorganica a supporto della piena attuazione del Piano Industriale”. Consentirà inoltre di aumentare il posizionamento commerciale congiunto, grazie alla complementarità delle reti di vendita e alla possibilità di proporre soluzioni integrate su specifici mercati ad alto potenziale.

L’integrazione tra i sistemi elettronici di Leonardo e i veicoli di Iveco Defence garantirà la massima efficacia delle soluzioni operative proposte. Le competenze altamente specializzate nei rispettivi verticali di riferimento, unite alla forte capacità logistica e produttiva, favoriranno maggiore efficienza operativa e accelereranno lo sviluppo tecnologico congiunto, creando nuove opportunità di sviluppo ed evoluzione delle competenze professionali e di valorizzazione delle persone.</content></news>
<?xml version='1.0' encoding='utf-8'?>
<news><type>news</type><title>Il nuovo AW249 in volo per la prima esercitazione operativa</title><subtitle>Uno dei nuovi elicotteri AW249 da esplorazione e scorta dell'Esercito Italiano ha partecipato per la prima volta a una esercitazione operativa, la “Stella Alpina 2024”, tenutasi il 18 settembre presso il lago di Fedaia (TN). Il velivolo, un modello di pre-produzione, è attualmente impegnato nelle attività di sviluppo del programma AW249.</subtitle><author /><date>20 settembre 2024</date><content>Caratteristiche di digitalizzazione, connettività, integrazione delle informazioni provenienti da più sensori, superiorità nella raccolta e gestione delle informazioni sul campo e interoperabilità per essere un moltiplicatore di forze in operazioni multi-dominio. Su questi elementi si basa l’AW249, denominato FENICE, frutto di una stretta sinergia tra il Ministero della Difesa italiano e Leonardo.

Il nuovo elicottero è stato integrato tra gli assetti dell'operazione “Stella Alpina 2024” all'interno della bolla tattica, a dimostrazione delle capacità di missione in contesti multi-dominio che richiedono, tra l'altro, elevata interoperabilità e connettività, anche con sistemi a pilotaggio remoto, protezione cyber ed elettromagnetica.

 </content></news>
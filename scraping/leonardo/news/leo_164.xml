<?xml version='1.0' encoding='utf-8'?>
<news><type>news</type><title>Solvers Wanted, al via le challenge del nuovo format Looking4Partners</title><subtitle>Nell’ambito di Solvers Wanted, la piattaforma di scouting di Leonardo attiva dal 2021, il format Looking4Partners si pone l’obiettivo di preselezionare i soggetti innovativi che accompagneranno l’azienda, in qualità di partner tecnologici, in attività di ricerca e sviluppo su progetti finanziati nazionali ed europei. L’iniziativa viene raccontata anche attraverso le voci di Simone Ungaro, Chief Innovation Officer, e Pierpaolo Gambini, Head of Open Innovaton and IP di Leonardo.</subtitle><author /><date>27 marzo 2024</date><content>Favorire la ricerca di soluzioni innovative e sostenere il progresso tecnologico del Gruppo: questi gli obiettivi di Solvers Wanted, la piattaforma di scouting tecnologico di Leonardo. Rivolta principalmente a Università, Spin-Off, Start Up, Piccole e Medie Imprese e Centri di Ricerca, si propone di stimolare il processo di innovazione attraverso specifiche iniziative ed eventi all’insegna della strategia di Demand Driven Innovation.

Il progetto rappresenta un ponte che collega il mondo della ricerca, dove nascono le idee, a quello dell’industria, che le trasforma in prodotti e servizi. Come spiega Simone Ungaro, “Con Solvers Wanted, Leonardo parte dal punto di vista dell’industria per comprendere le esigenze, e poi si muove verso il sistema composto da imprese, centri di ricerca, università, per esplorare le possibili soluzioni”.</content></news>
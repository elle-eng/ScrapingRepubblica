<?xml version='1.0' encoding='utf-8'?>
<news><type>news</type><title>LIONFISH: Leonardo accresce la famiglia di torrette modulari per la difesa navale</title><subtitle>Leonardo si conferma leader a livello mondiale per lo sviluppo di sistemi per la difesa navale con il lancio dell’ultima arrivata della famiglia di torrette di piccolo e medio calibro LIONFISH®, nata per soddisfare le più stringenti esigenze delle Marine militari grazie anche all’impiego dell’intelligenza artificiale.</subtitle><author /><date>06 giugno 2023</date><content>Leonardo è tra i leader a livello globale anche nella progettazione, sviluppo e produzione di sistemi per la difesa navale, tra cui il best seller 76/62 Super Rapido nelle varie configurazioni e il cannone navale 127/64 Light Weight con capacità di integrare le munizioni Vulcano. Con l’ultima nata, la famiglia LIONFISH®, Leonardo consolida il ruolo di primo piano anche nel segmento dei piccoli e medi calibri.

La famiglia LIONFISH® nasce per rispondere alla sempre maggiore richiesta di soluzioni leggere multiruolo, impiegabili per compiti di pattugliamento e protezione e difesa delle installazioni. Per soddisfare i diversi requisiti operativi, la famiglia si compone di tre torrette da 12.7mm - Ultralight, Inner Reloading e Top - la LIONFISH® 20 da 20mm e la LIONFISH® 30 da 30mm.</content></news>
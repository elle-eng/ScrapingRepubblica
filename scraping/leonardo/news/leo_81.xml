<?xml version='1.0' encoding='utf-8'?>
<news><type>news</type><title>Roberto Cingolani a CNBC Europe, la digitalizzazione come chiave per un nuovo concetto di Difesa</title><subtitle>In un’intervista televisiva a Squawk Box di CNBC Europe, l’Amministratore Delegato e Direttore Generale di Leonardo Roberto Cingolani fa il punto sullo scenario geopolitico attuale, sui risultati 1H 2024 e gli obiettivi dell’azienda e sul ruolo delle tecnologie digitali nel percorso verso il nuovo approccio orientato alla global security.</subtitle><author /><date>31 luglio 2024</date><content>Il settore della Difesa è oggi attraversato da una rivoluzione, anche a causa delle tensioni e dei conflitti che caratterizzano il panorama internazionale. Come spiegato da Roberto Cingolani, in questo contesto si assiste a un passaggio dal tradizionale concetto di Difesa a un approccio più ampio, quello della global security, che grazie alle tecnologie digitali consente di tutelare la sicurezza cyber, energetica, alimentare.

Proprio la digital transformation è uno dei fattori alla base delle performance in crescita a doppia cifra su tutti i principali indicatori per Leonardo nel primo semestre del 2024. Analizzando i risultati finanziari, Cingolani sottolinea come la crescita derivi, non solo dalla situazione geopolitica, ma anche “dai forti investimenti effettuati nella digitalizzazione e in ricerca e sviluppo”.

L’evoluzione del comparto e il nuovo approccio del Gruppo passano attraverso una digitalizzazione senza precedenti di tutte le piattaforme: dal digital twin design alla manutenzione digitale e predittiva, dai servizi digitali alle tecnologie multi-dominio, che consentono a tutte le piattaforme – di terra, mare, Spazio, aria e cyber – di comunicare tra loro.</content></news>
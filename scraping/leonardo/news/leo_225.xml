<?xml version='1.0' encoding='utf-8'?>
<news><type>news</type><title>La nuova frontiera
della scienza
e dell’innovazione</title><subtitle>Il quinto episodio della serie “Geni Invisibili”, podcast de il Corriere della Sera, affronta il tema del supercalcolo e della sua importanza per il Sistema Paese Italia. Enrico Fermi, uno dei premi Nobel italiani per la Fisica e considerato tra i padri del supercalcolo, dà il la al racconto di Sideri. Un viaggio tra scienza e tecnologia alimentato dal dialogo con Roberto Cingolani, Amministratore Delegato di Leonardo.</subtitle><author /><date>05 luglio 2023</date><content>La capacità di calcolo dei supercomputer negli ultimi cinque anni, come spiega Roberto Cingolani,  ha avuto una crescita esponenziale, creando opportunità per uno sviluppo sostenibile delle nostre società a livello ambientale, economico e occupazionale. Gli algoritmi predittivi, sempre più complessi e precisi, consentono di individuare in grande anticipo gli errori dovuti al nostro modello di sviluppo. E questa capacità di previsione e simulazione possiamo applicarla a una molteplicità di ambiti, dalla medicina al clima, dalla geologia ai modelli economici. 

Tuttavia, per sfruttare al massimo queste opportunità, occorre investire da un lato su un sistema regolatorio per l’utilizzo etico della tecnologia e dall’altro sul capitale umano, formando persone con una cultura tecnologica estesa che siano in grado di governare gli sviluppi dell’Intelligenza Artificiale.

Guardando al futuro, la nuova frontiera, per la quale occorreranno ancora anni di studi, saranno i computer quantistici, che apriranno prospettive completamente diverse nel modo in cui i sistemi intelligenti potranno apprendere e gestire le informazioni. Conosceremo scenari ancora inesplorati nella gestione della cultura, della scienza e della tecnologia.

Ascolta il podcast per approfondire:</content></news>
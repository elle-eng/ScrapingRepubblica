<?xml version='1.0' encoding='utf-8'?>
<news><type>news</type><title>Roberto Cingolani a ICAS 2024, global security e tecnologie multi-dominio nuove sfide per la Difesa</title><subtitle>In occasione della prima sessione plenaria del 34° Congresso ICAS (International Council of the Aeronautical Sciences), che riunisce associazioni aeronautiche ed esperti da oltre 40 paesi, l’Amministratore Delegato e Direttore Generale di Leonardo Roberto Cingolani ha analizzato lo scenario tecnologico e le prospettive del settore della Difesa, e ha ricevuto il Premio Daniel and Florence Guggenheim.</subtitle><author /><date>10 settembre 2024</date><content>Negli ultimi anni, le rapide evoluzioni tecnologiche hanno contribuito all’emergere di nuovi strumenti dalle enormi potenzialità, come intelligenza artificiale, robotica, cybersecurity e cloud, che dal mercato civile sono diventati game-changer per la Difesa. In parallelo, l’instabilità geopolitica legata ai conflitti in corso e alle nuove forme di minaccia rende necessario un cambio di prospettiva.

Secondo Roberto Cingolani, per tutti i Paesi sarà sempre più importante orientare la propria attenzione verso una concezione di sicurezza su scala globale, per far fronte a temi quali insicurezza alimentare ed energetica, ma anche a una serie di problemi sociali legati a sanità, trasporti, servizi finanziari, stabilità sociale, supply chain e altri servizi essenziali.

In questo contesto emergono, in particolare, due elementi a cui porre attenzione. Come spiega Cingolani, “la prima lezione appresa è che dovremmo iniziare a pensare in modo diverso, dal tradizionale concetto di Difesa alla global security. La seconda è che la nostra Difesa deve basarsi su un'architettura digitale interconnessa e integrata, in grado di percepire, comprendere e agire in tutti i domini operativi, a una velocità rilevante”.

Al termine della sessione, Roberto Roberto Cingolani ha ricevuto da ICAS il Premio Daniel and Florence Guggenheim, in riconoscimento del significativo contributo al progresso dell'industria aeronautica italiana e della ricerca tecnologica nel campo della scienza dei materiali, della nanotecnologia e dell'automazione.</content></news>
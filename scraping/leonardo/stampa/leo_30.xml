<?xml version='1.0' encoding='utf-8'?>
<news><type>stampa</type><title>Assemblea degli Azionisti: deposito documentazione</title><subtitle /><author /><date>Roma,  11 aprile 2025 12:22</date><content>Con riferimento all’Assemblea Ordinaria e Straordinaria degli Azionisti di Leonardo, convocata per il giorno 26 maggio 2025 (in unica convocazione), si rende noto che è a disposizione del pubblico presso la sede sociale, sul sito internet della Società (www.leonardo.com, sezione “Assemblea Azionisti 2025”), nonché sul sito internet del meccanismo di stoccaggio autorizzato eMarket Storage (www.emarketstorage.com), la seguente documentazione:

Avviso di convocazione assembleare;
Relazioni illustrative del Consiglio di Amministrazione su tutti i punti all’ordine del giorno;
Progetto di Bilancio di esercizio 2024 di UTM Systems &amp; Services S.r.l. (punto 1 all'ordine del giorno);
Documento Informativo relativo al Piano di Incentivazione a Lungo Termine 2024-2026 per il management del Gruppo Leonardo, redatto ai sensi degli artt. 114-bis del TUF e 84-bis del Regolamento Emittenti (punto 4 all'ordine del giorno);
Documento Informativo relativo al Piano di Azionariato Diffuso 2025-2027 per i Dipendenti Leonardo, redatto ai sensi degli artt. 114-bis del TUF e 84-bis del Regolamento Emittenti (punto 5 all'ordine del giorno);
Relazione sulla politica in materia di remunerazione e sui compensi corrisposti, predisposta ai sensi degli artt. 123-ter del TUF e 84-quater del Regolamento Emittenti (punti 7 e 8 all'ordine del giorno).

Si precisa che, ai sensi dell’art. 84-bis comma 5 del Regolamento Emittenti, in allegato alla citata Relazione è riportata la tabella, predisposta in conformità allo Schema 7 dell’Allegato 3A del citato Regolamento, contenente i dati aggiornati relativi allo stato di attuazione del Piano di Incentivazione a Lungo Termine approvato dall’Assemblea degli Azionisti in data 24 maggio 2024.

L’ulteriore documentazione relativa all’Assemblea, oltre a quanto già reso disponibile (anche con riferimento a quanto previsto dall’art. 125-quater del TUF) nella suindicata sezione del sito web di Leonardo, verrà messa a disposizione del pubblico nei termini e con le modalità di legge.</content></news>
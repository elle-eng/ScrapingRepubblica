<?xml version='1.0' encoding='utf-8'?>
<news><type>stampa</type><title>EDGE Group e Leonardo: firmato importante accordo di collaborazione</title><subtitle /><author /><date>Abu Dhabi,  18 febbraio 2025 15:46</date><content>L'accordo strategico mira a rafforzare le capacità delle due aziende nella progettazione di sistemi all'avanguardia, complessi e innovativi per il mercato export 
Passo importante per diversificare e completare i reciproci portafogli di soluzioni nei settori aereo, terrestre, navale e cyber

EDGE, tra i principali gruppi mondiali nel settore della tecnologia avanzata e della difesa, e Leonardo, importante gruppo industriale globale che sviluppa competenze tecnologiche nei settori aerospazio, difesa e sicurezza, hanno siglato un innovativo accordo per rafforzare ulteriormente la loro collaborazione nello sviluppo di soluzioni in sei domini considerati di rilevanza cruciale. Entrambi i gruppi mirano a consolidare le sinergie esistenti e a sfruttare nuove opportunità complementari per una collaborazione più stretta.

L'accordo, firmato durante l'International Defence Exhibition (IDEX) 2025, in corso ad Abu Dhabi, riguarderà il mercato degli Emirati Arabi Uniti e contemplerà una strategia globale di export, promuovendo sinergie più strette, condivisione di conoscenze e consolidamento di risorse specializzate per cogliere e sviluppare in modo più efficace opportunità in settori quali: capacità aeree comprendenti tecnologie radar, in particolare su aerei multi missione; capacità di difesa contro missili balistici tattici; sistemi anti-drone e di sorveglianza; sistemi di gestione del combattimento navale; comunicazioni radio e, infine, sistemi ottici di puntamento.

Hamad Al Marar, Managing Director e Amministratore Delegato di EDGE Group, ha dichiarato: “Questo importante passo segna la fase successiva del nostro accordo strategico con Leonardo, azienda leader nel settore, e si basa sulle opportunità offerte dalla solida relazione tra Emirati Arabi Uniti e Italia. Principalmente, rafforza la nostra visione di crescita attraverso partnership reciprocamente vantaggiose, garantendo un approccio vincente nella ricerca e realizzazione di opportunità multi dominio complementari a livello mondiale e nell'espansione di queste sinergie per una costante crescita economica, per l’innovazione e l’eccellenza, a sostegno della sicurezza in maniera sostenibile”.

L'accordo anticipa una partnership strutturata finalizzata alla promozione commerciale congiunta di questi prodotti e soluzioni ai governi di diversi Paesi. Prevede, inoltre, lo sviluppo congiunto della proprietà intellettuale e futuri progetti innovativi.

Lorenzo Mariani, Condirettore Generale di Leonardo, ha aggiunto: "Siamo onorati ed entusiasti di questa collaborazione con EDGE Group, finalizzata a realizzare nuove capacità industriali per esigenze nazionali ed export. I settori identificati come pilastri di questa strategia congiunta stanno acquisendo sempre più importanza in un mercato e in uno scenario operativo in evoluzione. Per questo, riteniamo che unire le forze in tali campi permetterà di offrire le capacità richieste dagli Emirati Arabi Uniti e da altri mercati export."

L'accordo strategico punta a rafforzare ulteriormente le capacità di EDGE e Leonardo nella progettazione di sistemi all'avanguardia e complessi in settori innovativi con un significativo potenziale di mercato, rappresentando un passo cruciale nella diversificazione e nell'espansione dei portafogli di soluzioni aeree, terrestri, navali e cyber di entrambi i gruppi.

 

Informazioni su EDGE 
Lanciato a novembre 2019, EDGE è uno dei principali gruppi mondiali nel settore della tecnologia avanzata, creato per sviluppare soluzioni agili, innovative e disruptive per la difesa e altri ambiti, fungendo da catalizzatore per il cambiamento e la trasformazione. Obiettivo dell'azienda è l'introduzione di innovazioni rivoluzionarie, prodotti e servizi con maggiore rapidità ed efficienza, con l'obiettivo di posizionare gli Emirati Arabi Uniti come hub globale per le industrie del futuro e creare percorsi chiari per la prossima generazione di talenti altamente qualificati.
Con un focus sulle tecnologie 4IR, EDGE guida lo sviluppo di capacità sovrane per l'export globale e la sicurezza nazionale, collaborando con operatori di prima linea e partner internazionali e adottando tecnologie avanzate come capacità autonome, sistemi cyber-fisici, sistemi di propulsione avanzata, robotica e materiali intelligenti. EDGE riunisce ricerca e sviluppo, tecnologie emergenti, trasformazione digitale e innovazioni di mercato per applicazioni militari, sviluppando soluzioni su misura per le esigenze dei clienti. Con sede ad Abu Dhabi, capitale degli Emirati Arabi Uniti, EDGE consolida oltre 35 entità in sei cluster principali: Piattaforme e Sistemi, Missili e Armamenti, Spazio e Tecnologie Cyber, Trading &amp; Mission Support, Tecnologia e Innovazione, Sicurezza Nazionale.

Per ulteriori informazioni, visitare edgegroup.ae
media@edgegroup.ae 
+971 55 127 2341; +971 55 358 4520

 

Informazioni su Leonardo 
Leonardo è un gruppo industriale internazionale, tra le principali realtà mondiali dell’Aerospazio, Difesa e Sicurezza (AD&amp;S). Con 53mila dipendenti nel mondo, opera per la sicurezza globale attraverso i settori degli Elicotteri, Elettronica, Velivoli, Cyber &amp; Security e Spazio, ed è partner dei più importanti programmi internazionali del settore come Eurofighter, NH-90, FREMM, GCAP e Eurodrone. Leonardo dispone di rilevanti capacità produttive in Italia, Regno Unito, Polonia e USA, e si avvale anche di società controllate, joint venture e partecipazioni, tra cui Leonardo DRS (72,3%), MBDA (25%), ATR (50%), Hensoldt (22,8%), Telespazio (67%), Thales Alenia Space (33%) e Avio (29,6%). Quotata alla Borsa di Milano (LDO), nel 2023 Leonardo ha registrato nuovi ordini per 17,9 miliardi di euro, con un portafoglio ordini di 39,5 miliardi di euro e ricavi consolidati per 15,3 miliardi di euro. Inclusa anche nell’indice MIB ESG, l’azienda fa parte dal 2010 dei Dow Jones Sustainability Indices (DJSI). 

Press Office Ph +39 0632473313 
leonardopressoffice@leonardo.com
Investor Relations Ph +39 0632473512 
ir@leonardo.com leonardo.com

 

 </content></news>
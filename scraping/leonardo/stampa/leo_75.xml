<?xml version='1.0' encoding='utf-8'?>
<news><type>stampa</type><title>Approvata la fusione per incorporazione di UTM in Leonardo</title><subtitle /><author /><date>Roma,  26 settembre 2024 16:31</date><content>Il Consiglio di Amministrazione di Leonardo, riunitosi in data odierna, ha approvato – in luogo dell’Assemblea ai sensi dell’art. 2505, comma 2 del Codice Civile e dell’art. 24 dello Statuto sociale – la fusione per incorporazione nella Società di UTM Systems &amp; Services S.r.l.

L’operazione (già resa nota al mercato con precedente comunicato del 30 luglio 2024) è stata inoltre approvata in data odierna dall’Assemblea straordinaria di UTM. Decorsi i termini di legge si procederà quindi alla stipula del relativo Atto di Fusione, che avrà effetto – anche ai fini contabili e fiscali – con decorrenza dal 1° gennaio 2025.

Come reso noto l’operazione, proposta per ragioni di carattere economico-organizzativo e, in particolare, di razionalizzazione e semplificazione della catena societaria, prevede l’acquisto da parte di Leonardo – prima della stipula dell’Atto di Fusione – della partecipazione (33,333%) detenuta da Telespazio S.p.A. nella stessa UTM che, pertanto, diverrà interamente partecipata dalla Società. 

Il verbale della deliberazione assunta dal Consiglio di Amministrazione di Leonardo verrà messo a disposizione del pubblico nei termini e con le modalità di legge. Si rinvia inoltre al Progetto di fusione e all’ulteriore documentazione già resa disponibile sul sito internet della Società (https://www.leonardo.com/it/, sezione Corporate Governance/Operazioni Straordinarie).
 

 </content></news>
<?xml version='1.0' encoding='utf-8'?>
<news><type>stampa</type><title>Leonardo: costituita la nuova Divisione Aeronautica. Stefano Bortoli nominato Managing Director</title><subtitle /><author /><date>Roma,  06 maggio 2025 20:25</date><content>Leonardo ha formalizzato oggi la costituzione della Divisione Aeronautica. Stefano Bortoli è stato nominato Managing Director della Divisione. 

La creazione della Divisione Aeronautica ha l’obiettivo di rafforzare il posizionamento competitivo del settore aeronautico di Leonardo sia in ambito militare sia in ambito civile, in linea con quanto previsto dal percorso di sviluppo del piano industriale di Leonardo lanciato a Marzo del 2024.

La Divisione Aeronautica porterà ad un rafforzamento del portafoglio prodotti e della gestione delle partnership strategiche internazionali dell’intero comparto. Più in particolare il suo obiettivo principale sarà quello di accelerare l’esecuzione delle strategie di Leonardo in ambito aerostrutture, ala fissa e sviluppo del business UAS/RPAS (Unmanned aerial systems/Remotely piloted aicraft systems), confermando il ruolo di player aeronautico di riferimento in Italia, in Europa e nel Mondo. 

La nuova Divisione Aeronautica, in cui confluiscono la Divisione Aerostrutture e Velivoli del gruppo, avrà oltre 11.000 addetti e svilupperà le tecnologie abilitanti per traguardare i sistemi aeronautici multidominio del prossimo futuro. </content></news>
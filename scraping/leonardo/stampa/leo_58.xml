<?xml version='1.0' encoding='utf-8'?>
<news><type>stampa</type><title>Leonardo e BF SpA insieme per le sfide globali nel settore agroindustriale e nella lotta al cambiamento climatico</title><subtitle /><author /><date>Roma,  29 novembre 2024 10:04</date><content>Leonardo e BF Spa hanno sottoscritto un Memorandum of Understanding (MoU) allo scopo di rispondere in modo efficace e coordinato alle sfide globali nel settore agroindustriale e nella lotta al cambiamento climatico, mettendo a sistema le rispettive competenze per generare un impatto positivo e duraturo. L’accordo – firmato dal Condirettore Generale di Leonardo, Lorenzo Mariani, e dall’Amministratore Delegato di BF Spa, Federico Vecchioni, è stato presentato dal Presidente di Leonardo, Stefano Pontecorvo, in occasione XXII Forum Internazionale dell’Agricoltura e dell’Alimentazione, organizzato da Coldiretti in collaborazione con The European House – Ambrosetti - consentirà ai due Gruppi di collaborare su progetti strategici a livello globale, nonché di creare sinergie per approcciare i progetti delle Banche Multilaterali di Sviluppo (BMS), rafforzando così la portata delle rispettive iniziative nei settori chiave. 

Il MoU si propone di effettuare attività di ricerca e sviluppo nelle aree geografiche di comune interesse, inclusi alcuni Paesi coinvolti dal Piano Mattei, e di identificare congiuntamente nuove opportunità, promuovendo al contempo la tutela della biodiversità e dello sviluppo sostenibile con il pieno coinvolgimento delle realtà locali. La collaborazione tra Leonardo e BF Spa rappresenta un’ulteriore conferma dell’impegno comune verso l’innovazione, la sostenibilità e la creazione di valore condiviso. 

Leonardo con le sue tecnologie digitali e satellitari per monitorare dallo spazio le colture, i suoli, le risorse idriche e per migliorare il rendimento dei terreni può contribuire a rispondere alle esigenze di sicurezza dei mutati scenari ambientali, caratterizzati dai cambiamenti climatici, dall’erosione del suolo e da una gestione delle risorse non efficiente. Attraverso le competenze dell’azienda nel campo della cyber security, quelle di Telespazio e di e-Geos sviluppate nel settore della geo-informazione, unite da soluzioni tecnologiche avanzate, come l’applicazione dell’Intelligenza Artificiale, la raccolta e l’analisi di big data e il cloud, l’azienda è capace di consegnare fattori abilitanti per gestire aspetti cruciali legati alla “smart agriculture” e alla transizione climatica.

“Oggi non si può più parlare di sicurezza, limitandola alla sfera della Difesa. Il Piano strategico di Leonardo parla di sicurezza globale. E per sicurezza globale s’intende la sicurezza energetica, delle infrastrutture ed anche alimentare. Questo accordo mette a disposizione del mondo agricolo le nostre capacità, in grado di diffondere un’agricoltura più tecnologica e contrastare il cambiamento climatico”. Ha dichiarato il Presidente di Leonardo, Stefano Pontecorvo.

Tali competenze verranno integrate con le attività agricole e di agribusiness dei progetti alla base dell’internazionalizzazione di BF Spa, percorso gestito tramite la controllata BF International Best Fields Best Food Ltd. Il Gruppo BF già oggi è presente in quattro aree geografiche strategiche: Africa, America Latina, Medio Oriente e Asia Centrale.

L’obiettivo è quello di replicare a livello globale, l’infrastruttura agroindustriale, con il controllo filiera genoma – prodotto alimentare, sviluppata dal Gruppo BF in Italia su oltre 11 mila ettari di SAU attraverso lo sviluppo di moderne Model Farm, BFuture Farm. 

BFuture Farm, è un modello di farm agroindustriale innovativo, sostenibile ed inclusivo che si adatta alle esigenze di ogni paese e comunità e destinata a rappresentare la più grande rete di gestione agricola ad alta tecnologia mai realizzata al mondo. All’interno dei progetti in via di realizzazione, e di quelli che verranno avviati nei prossimi anni, la formazione è una delle componenti fondamentali della presenza del Gruppo BF nei diversi Paesi. BF Educational sarà infatti la società del Gruppo BF che, all’interno delle BFuture Farm, si occuperà di realizzare percorsi di formazione e ricerca applicata all’agricoltura e all’agribusiness con l’obiettivo di formare i professionisti del futuro delle comunità di riferimento. 

“Oggi con Leonardo tracciamo un ulteriore percorso di collaborazione e crescita nell'implementazione delle tecnologie più avanzate per la tutela delle risorse naturali” – ha dichiarato Federico Vecchioni, Amministratore Delegato di BF Spa, che ha aggiunto - “Obiettivo comune è il benessere di vaste comunità attraverso la produzione di cibo sicuro. BF Spa crede nelle alleanze strategiche che sono alla base del proprio consolidamento e della crescita di questi anni”.


Per ulteriori informazioni:

Leonardo:
leonardopressoffice@leonardo.com
Leonardo è un gruppo industriale internazionale, tra le principali realtà mondiali dell’Aerospazio, Difesa e Sicurezza (AD&amp;S). Con 53mila dipendenti nel mondo, opera per la sicurezza globale attraverso i settori degli Elicotteri, Elettronica, Velivoli, Cyber &amp; Security e Spazio, ed è partner dei più importanti programmi internazionali del settore come Eurofighter, NH-90, FREMM, GCAP e Eurodrone. Leonardo dispone di rilevanti capacità produttive in Italia, Regno Unito, Polonia e USA, e si avvale anche di società controllate, joint venture e partecipazioni, tra cui Leonardo DRS (72,3%), MBDA (25%), ATR (50%), Hensoldt (22,8%), Telespazio (67%), Thales Alenia Space (33%) e Avio (29,6%). Quotata alla Borsa di Milano (LDO), nel 2023 Leonardo ha registrato nuovi ordini per 17,9 miliardi di euro, con un portafoglio ordini di 39,5 miliardi di euro e ricavi consolidati per 15,3 miliardi di euro. Inclusa anche nell’indice MIB ESG, l’azienda fa parte dal 2010 dei Dow Jones Sustainability Indices (DJSI).

Gruppo BF Spa:
Ad Hoc Communication Advisors
Mario Pellegatta (mario.pellegatta@ahca.it)
Ivan Barbieri (+39 335.1415581; ivan.barbieri@ahca.it)
Sara Mastrorocco (+ 39 335 141 5590; sara.mastrorocco@ahca.it)
Maria Lucia Boi (+39 342 652 3390; marialucia.boi@ahca.it)

B.F. S.p.A. (“BF”) è una holding di partecipazioni quotata all’Euronext di Milano, che vede tra i suoi azionisti investitori istituzionali, istituti di credito ed imprenditori privati. BF è attiva, attraverso le sue controllate, in diversi comparti della filiera agroindustriale e nel mercato dei servizi e prodotti per gli agricoltori. Per ulteriori informazioni: www.bfspa.it.
 

 </content></news>
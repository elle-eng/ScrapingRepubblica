<?xml version='1.0' encoding='utf-8'?>
<news><type>stampa</type><title>I partner industriali del Global Combat Air Programme raggiungono un accordo storico per la fornitura di un velivolo da combattimento di nuova generazione</title><subtitle /><author /><date>Londra,  13 dicembre 2024 15:20</date><content>BAE Systems (UK), Leonardo (Italia) e Japan Aircraft Industrial Enhancement Co Ltd (JAIEC) hanno raggiunto l’accordo per la costituzione di una nuova società - una business joint venture che sarà soggetta alle approvazioni normative – per lo sviluppo del Global Combat Air Programme (GCAP).

L'accordo si basa su una solida collaborazione trilaterale già avviata in ambito GCAP fin dal dicembre 2022 tra i governi e le industrie della difesa di Italia, Regno Unito e Giappone.

La nuova joint venture sarà responsabile della progettazione, dello sviluppo e della consegna del caccia di nuova generazione e manterrà il ruolo di autorità di progettazione del GCAP per tutto il ciclo di vita del velivolo stesso, anche oltre il 2070.
Nella joint venture, BAE Systems, Leonardo e JAIEC deterranno una quota del 33,3% ciascuna, unendo le capacità e le competenze dei tre player principali del settore a vantaggio dello sviluppo - a livello internazionale - dell’industria dell’aerospazio e della difesa. 

Roberto Cingolani, Amministratore delegato e direttore generale di Leonardo, ha dichiarato: “L’accordo di oggi è il risultato di un intenso percorso reso possibile dalla condivisione delle nostre esperienze reciproche. Oltre a migliorare le nostre capacità tecnologiche, questa partnership rafforza anche il nostro impegno per la sicurezza globale e l'innovazione.” 
“Oggi, stiamo tracciando la rotta verso una nuova era nel campo dei sistemi aeronautici e degli scenari multidominio, promuovendo una crescita sostenibile a lungo termine per le economie dei Paesi coinvolti.”

Charles Woodburn, Amministratore delegato di BAE Systems, ha dichiarato: “L'accordo odierno rappresenta il culmine di mesi di collaborazione con i nostri partner industriali e testimonia il grande impegno di tutti coloro che hanno preso parte a questo programma di importanza strategica.” 
"La nuova azienda unirà i notevoli punti di forza e le eccellenti competenze delle aziende coinvolte per creare un'organizzazione innovativa che guiderà lo sviluppo di un sistema di combattimento aereo di nuova generazione, creando occupazione qualificata, di elevato valore e a lungo termine, per i decenni a venire in tutti i Paesi partner".

Kimito Nakae, Presidente di JAIEC, ha dichiarato: “Mentre ci accingiamo a intraprendere questo viaggio emozionante e importante verso il successo del programma GCAP, riconosco che il percorso potrebbe non essere sempre lineare e semplice.”
“Tuttavia, credo, che perseverando nello spirito di solida cooperazione e collaborazione trilaterale che abbiamo finora sviluppato, oltre a completare il programma GCAP nei tempi previsti lo condurremo ad un livello superiore a tutte le nostre aspettative.”

La joint venture si avvarrà di attività e team congiunti in ciascuno dei Paesi partner. La sua direzione avrà sede nel Regno Unito, per garantire il massimo grado di allineamento e collaborazione con l'Organizzazione Governativa Internazionale Governativa GCAP (GIGO), anch'essa con sede centrale nel Regno Unito. Entrambi gli enti collaboreranno per supportare il completamento efficace del programma in termini di costi e tempi, compresa l’entrata in servizio del velivolo nel 2035.

Il programma GCAP riveste un’estrema importanza per la sicurezza e la prosperità economica di ciascun Paese. Il programma, attraverso un trasferimento efficace di conoscenze e tecnologie, è in grado di sviluppare la capacità di combattimento aereo e di garantire la sovranità tecnologica di ogni nazione a beneficio delle future generazioni.

 

Nota per gli editori

Si prevede che la Joint Venture verrà costituita entro la metà del 2025.
La joint venture si occuperà della progettazione e dello sviluppo del velivolo GCAP. La produzione e l'assemblaggio finale saranno affidati a BAE Systems, Leonardo e Mitsubishi Heavy Industries, nonché a una filiera di fornitura più ampia.
Il programma è progettato per massimizzare e far crescere congiuntamente la capacità industriale in ciascuna delle nazioni, con elementi di progettazione, sviluppo, e produzione distribuiti equamente tra i Paesi/industrie partner.
Il primo CEO della Joint Venture sarà espressione del partner italiano.

 

Galleria multimediale: http://lnrdo.co/GCAP

 

Per ulteriori informazioni: 

Leonardo Press Office
E: leonardopressoffice@leonardo.com

Rachael Gordon, External Communications Director, BAE Systems Air
M: +44 (0) 7793 423682
E: Rachael.gordon@baesytems.com

Media Contact JAIEC: 
E: jaiec-contact@jaiec.com 

 </content></news>
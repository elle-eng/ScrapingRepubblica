<?xml version='1.0' encoding='utf-8'?>
<news><type>stampa</type><title>Leonardo, il CdA approva i risultati al 30 settembre 2024. In crescita tutti i principali indicatori: ordini € 14,8 mld (+7,8%*), ricavi € 12,1 mld (+12,4%*), ebita € 766 mil (+15%*), focf € - 550 mil (+13,7%*).
Confermata la guidance 2024.</title><subtitle /><author /><date>Roma,  07 novembre 2024 16:56</date><content>Portafoglio Ordini maggiore di € 43 miliardi, book to bill pari a 1,2x
Efficace conversione del portafoglio ordini in ricavi, in particolare in Elettronica ed Elicotteri
EBITA trainato dalla crescita dei volumi, in particolare in Elettronica
Continuo miglioramento del FOCF 
Indebitamento Netto di Gruppo a € 3,1 miliardi (-19%1) 
La definizione della JV con Rheinmetall rafforza il posizionamento nel contesto internazionale
Risultato netto a 730 mln Euro comprende un una tantum di 366 mio Euro per la valutazione a fair value del Gruppo Telespazio

* vs 9M23 Proforma

Il Consiglio di Amministrazione di Leonardo, riunitosi oggi sotto la presidenza di Stefano Pontecorvo, ha esaminato e approvato all’unanimità i risultati dei primi nove mesi del 2024.

“L’andamento economico-finanziario del periodo, con lo sviluppo del business e il rafforzamento degli indicatori finanziari, grazie anche all’attuazione del programma di efficientamento in essere, sta confermando la bontà del percorso intrapreso nel perseguimento degli obiettivi indicati nel piano industriale.” ha dichiarato Roberto Cingolani, Amministratore Delegato e Direttore Generale di Leonardo. 

“Il consolidamento del core business della difesa procede in linea con gli obiettivi che ci siamo prefissati grazie all’accelerazione del processo di digitalizzazione e alla razionalizzazione del portafoglio. Dopo la creazione della nuova Divisione Spazio, volta a posizionarsi in nuovi segmenti di business a maggior valore aggiunto, la cessione di Underwater Armaments &amp; Systems a Fincantieri, e l’uscita da business non-core quali Industria Italiana Autobus e Skydweller, Leonardo ha perfezionato l'acquisizione, nel settore dei radar, del controllo di GEM Elettronica. Il percorso delle alleanze internazionali ha visto la nascita della Joint Venture con Rheinmetall, che consente all’azienda di giocare un ruolo centrale, a livello internazionale, nei programmi del nuovo Main Battle Tank (MBT) e della nuova piattaforma Lynx per il programma Armoured Infantry Combat System (AICS). Tale conseguimento, raggiunto in meno di sei mesi, dimostra l’importanza strategica di muoversi con agilità e determinazione nello scenario competitivo internazionale. Abbiamo definito, insieme ai nostri Clienti e partner, gli elementi principali del programma GCAP che verranno sanciti nella firma formale di un accordo industriale entro fine anno e che prevedono per Leonardo attività strategiche nello sviluppo di sistemi di sistemi. Continua la valutazione di opportunità di crescita e sviluppo nel settore cyber e spazio”, ha concluso Roberto Cingolani.

 

Risultati economico-finanziari dei primi nove mesi del 2024

Al fine di rendere maggiormente confrontabile l’andamento gestionale del Gruppo, gli indicatori del periodo comparativo vengono forniti anche nella versione Proforma, includendo il contributo del Gruppo Telespazio, consolidato integralmente a partire dal 1° gennaio 2024.

Nei primi nove mesi del 2024, gli Ordini e i Ricavi registrano un incremento, rispettivamente pari al 11,1% (+7,8% rispetto al dato di settembre 2023 Proforma) e al 17,6% (+12,4% rispetto al dato Proforma), trainati in particolare dai business dell’Elettronica per la Difesa e Sicurezza e degli Elicotteri. 

Alla crescita dei Ricavi si affianca una crescita dell’EBITA del 18,9% (+15,0% rispetto al dato Proforma), con un ROS del periodo pari al 6,3% (in linea con quello al 30 settembre 2023, in incremento rispetto al dato Proforma, pari al 6,2%).

In miglioramento anche il Free Operating Cash Flow del periodo (+8,9%, +13,7% rispetto al dato Proforma), il cui andamento, unitamente alla cessione della quota minoritaria di Leonardo DRS, intervenuta nell’ultimo trimestre del 2023, ha determinato un conseguente riflesso positivo sull’Indebitamento Netto di Gruppo, in calo del 18,2% rispetto al periodo a confronto (19,0% rispetto al dato Proforma).

 

Principali Key Performance Indicator

Di seguito vengono esposte le principali variazioni che hanno caratterizzato l’andamento del Gruppo rispetto al precedente esercizio. Approfondimenti sono presenti nella specifica sezione dedicata al trend di ciascun settore di attività:


* L’EBITA è ottenuto depurando l’EBIT dai seguenti elementi: eventuali impairment dell’avviamento; ammortamenti ed eventuali impairment della porzione del prezzo di acquisto allocato a attività immateriali nell’ambito di operazioni di business combination; costi di ristrutturazione, nell’ambito di piani definiti e rilevanti; altri oneri o proventi di natura non usuale, riferibili cioè a eventi di particolare significatività ed eccezionalità non riconducibili all’andamento ordinario dei business di riferimento.
** L’EBIT è ottenuto aggiungendo al risultato prima delle imposte e degli oneri finanziari la quota parte di competenza del Gruppo dei risultati delle partecipate strategiche (ATR, MBDA, Thales Alenia Space e Hensoldt).
 

GUIDANCE 2024

In considerazione dei risultati ottenuti nei primi nove mesi del 2024 e delle aspettative per i successivi, si confermano le Guidance per l’intero anno rese note a marzo 2024.
Di seguito la tabella riepilogativa.


Assumendo un valore del cambio €/USD a 1,15 €/GBP a 0,89.
(1) I valori esposti per l’anno 2023 valorizzano il consolidamento integrale di Telespazio, effettivo dal 2024.
(2) Sulla base delle correnti valutazioni degli impatti della situazione geopolitica sulla supply chain, sui livelli inflattivi e sull’economia globale, fatti salvi eventuali ulteriori significativi aggravamenti.
(3) Assumendo un incremento del pagamento dei dividendi da € 0,14 a € 0,28 per azione, nuovi contratti di leasing, investimenti strategici e altre operazioni minori.
 

Andamento Commerciale 

Ordini: pari a 14.753 milioni di euro, in significativo incremento (+11,1%, +7,8% sul dato Proforma) rispetto ai primi nove mesi del 2023, con una performance particolarmente positiva dei business dell’Elettronica per la Difesa e Sicurezza (EDS), sia della componente EDS Europa sia della controllata Leonardo DRS, e degli Elicotteri, in ambito governativo e commerciale. In crescita anche Cyber &amp; Security Solutions e Aerostrutture. Il livello di Ordini equivale ad un book to bill (rapporto fra gli Ordini ed i Ricavi del periodo) pari a circa 1,2
Portafoglio Ordini: pari a 43.618 milioni di euro, assicura una copertura in termini di produzione superiore a 2,5 anni

Andamento Economico

Ricavi: pari a 12.076 milioni di euro, risultano in incremento rispetto ai primi nove mesi del 2023 (+17,6%, +12,4% sul dato Proforma) in quasi tutti i settori di business, con un significativo apporto da parte dell’Elettronica per la Difesa e Sicurezza e degli Elicotteri
EBITA: pari a 766 milioni di euro, riflette la solida performance dei business del Gruppo presentando una crescita rispetto ai primi nove mesi del 2023 (+18,9%, +15,0% sul dato Proforma), principalmente per effetto della crescita dei volumi di attività. Sul periodo incide particolarmente la performance dell’Elettronica per la Difesa e Sicurezza, in deciso miglioramento rispetto allo stesso periodo dell’anno precedente, mentre lo Spazio risente delle previste difficoltà nel segmento manufatturiero
EBIT: pari a 636 milioni di euro, risulta parimenti in crescita (+18,4%, +15,2% sul dato Proforma), pur scontando un incremento negli oneri non ricorrenti one-off, principalmente legati agli effetti derivanti dalla positiva risoluzione e chiusura di contratti stipulati in esercizi precedenti, oltre l’ammortamento della Purchase Price Allocation legata al primo consolidamento del Gruppo Telespazio, avvenuto con decorrenza 1° gennaio 2024, parzialmente compensati da minori costi di ristrutturazione sostenuti rispetto al periodo comparativo
Risultato netto ordinario: pari a 364 milioni di euro, (€mil. 290 nel periodo a confronto, €mil. 298 nel dato Proforma) beneficia del miglioramento dell’EBIT e dei minori oneri finanziari netti, parzialmente compensato dal maggior carico fiscale del periodo
Risultato netto: pari a 730 milioni di euro (€mil. 301 nel periodo a confronto, €mil. 309 nel dato Proforma) include, oltre al   Risultato Netto Ordinario, la plusvalenza - pari a €mil. 366 - rilevata a seguito della valutazione al fair value del Gruppo Telespazio, effettuata ai fini del consolidamento integrale dello stesso

Andamento Finanziario

Free Operating Cash Flow (FOCF): negativo per 550 milioni di euro in miglioramento rispetto alla performance al 30 settembre 2023 (negativo per €mil. 604, negativo per €mil. 637 nel dato Proforma), conferma i risultati positivi raggiunti grazie alle iniziative di rafforzamento della performance operativa e del ciclo degli incassi, ad una attenta politica di investimento in un periodo di crescita del business e ad una efficiente strategia finanziaria. Il dato evidenzia, tuttavia, l’usuale andamento infrannuale, caratterizzato da significativi assorbimenti di cassa nella prima parte dell’anno
Indebitamento Netto di Gruppo: pari a 3.120 milioni di euro si riduce in misura rilevante (circa €mld. 0,7) rispetto a settembre 2023, grazie al rafforzamento della generazione di cassa del Gruppo e alla cessione della quota minoritaria di Leonardo DRS, intervenuta nell’ultimo trimestre del 2023. Rispetto al 31 dicembre 2023 (€mil. 2.323) il valore si incrementa per effetto principalmente dell’andamento del FOCF, oltre che per il pagamento di dividendi per un importo pari a €mil. 177 (di cui €mil. 160 relativi a Leonardo S.p.a.) e per la sottoscrizione di nuovi contratti di leasing nel periodo, per un valore di €mil. 39

 

ANDAMENTO PER SETTORI DI ATTIVITÀ

Di seguito si riportano i Key Performance Indicator dei Settori segnalando che – a partire dal 1° gennaio 2024 – il contributo del Gruppo Telespazio è consolidato integralmente nel Settore Spazio. Inoltre, con lo scopo di fornire una modalità di rappresentazione del proprio andamento in sempre maggiore coerenza con le strategie aziendali e le dinamiche di business sottostanti, i Settori Elettronica per la Difesa e Sicurezza e Cyber &amp; Security Solutions, aggregati fino al Bilancio 2023 nell’unico Settore Elettronica per la Difesa e Sicurezza. L’andamento dei Settori verrà pertanto rappresentato e commentato con riferimento ai Settori operativi Elicotteri, Elettronica per la Difesa e Sicurezza, Cyber &amp; Security Solutions, Velivoli, Aerostrutture e Spazio (Elicotteri, Elettronica per la Difesa e Sicurezza, Velivoli, Aerostrutture e Spazio nel Bilancio 2023).

Al fine di rendere confrontabile l’andamento gestionale, gli indicatori del periodo comparativo vengono rideterminati nella presente sezione per agevolarne il confronto. Con riferimento al Settore Spazio, il periodo comparativo è presentato nella versione Proforma, includendo il contributo del Gruppo Telespazio.

Leonardo conferma il proprio percorso di crescita in tutti i settori core del proprio business. L’andamento degli ordini, Ricavi ed EBITA per settore ha mostrato il seguente trend.
</content></news>
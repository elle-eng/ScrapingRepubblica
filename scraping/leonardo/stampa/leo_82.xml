<?xml version='1.0' encoding='utf-8'?>
<news><type>stampa</type><title>Leonardo: performance in crescita a doppia cifra su tutti i principali indicatori. ordini € 10,3 mld (+15,6%*), ricavi € 8 mld (+10,9%*), EBITA € 503 mil (+13,3%*). FOCF € - 502 mil in crescita dell’8,4%*.
Confermata la guidance 2024.</title><subtitle /><author /><date>Roma,  30 luglio 2024 16:41</date><content>Portafoglio Ordini record a oltre € 43 miliardi con book to bill pari a 1,3x
La crescita riflette l’efficace conversione del portafoglio ordini in ricavi 
Miglioramento dell'EBITA trainato dalla crescita in Elettronica e in Elicotteri e dall’accelerazione del piano di efficientamenti 
Continuo miglioramento del FOCF, con riduzione dell’assorbimento di cassa 
Indebitamento Netto di Gruppo a € 3 miliardi (-18,3%1) 
Firmati accordi preliminari per il rafforzamento delle alleanze internazionali e il consolidamento del core business

* vs 1H23 Proforma

Il Consiglio di Amministrazione di Leonardo, riunitosi oggi sotto la presidenza di Stefano Pontecorvo, ha esaminato e approvato all’unanimità i risultati del primo semestre 2024.
“I risultati del primo semestre mostrano una crescita a doppia cifra sulle principali metriche del Gruppo. In questi mesi abbiamo anche raggiunto traguardi importanti nel rafforzamento delle alleanze internazionali assumendo un ruolo attivo nella promozione della Difesa Europea. L’accordo con Rheinmetall rappresenta un’opportunità unica per lo sviluppo della nuova generazione di sistemi di difesa terrestre.” ha dichiarato Roberto Cingolani, Amministratore Delegato e Direttore Generale di Leonardo. 

“Procede il consolidamento del core business della difesa grazie all’accelerazione del processo di digitalizzazione e alla razionalizzazione del portafoglio con la cessione di Underwater Armaments &amp; Systems che dà ulteriore impulso alla collaborazione tra Leonardo e Fincantieri, e l’uscita da business non-core quali IIA e Skydweller. La creazione della nuova Divisione Spazio posiziona Leonardo in segmenti di mercato in forte crescita, mentre acquisizioni mirate rafforzeranno il business della Cybersecurity. Il piano di efficientamento è pienamente operativo, con risultati superiori alle attese. Tutto questo conferma la nostra chiara direzione di marcia in linea con gli obiettivi del Piano industriale”, ha concluso Cingolani.

 

Risultati economico-finanziari del primo semestre 2024
Nel primo semestre del 2024 prosegue l’ottima performance dal Gruppo già registrata nel 2023, con una significativa crescita dei volumi e una solida redditività in tutti i segmenti di business, in ulteriore sensibile aumento rispetto al periodo precedente. Al fine di rendere maggiormente confrontabile l’andamento gestionale del Gruppo, gli indicatori del periodo comparativo vengono forniti nella presente Relazione anche nella versione Proforma, includendo il contributo del Gruppo Telespazio, consolidato integralmente a partire dal 1° gennaio 2024. 
Gli Ordini e i Ricavi registrano un deciso incremento, rispettivamente pari al 18,8% (+15,6% rispetto al dato di giugno 2023 Proforma) e al 15,8% (+10,9% rispetto al dato Proforma), trainati in particolare dai business dell’Elettronica per la Difesa e Sicurezza e degli Elicotteri. Alla crescita dei Ricavi si affianca una crescita dell’EBITA del 17,0% (+13,3% rispetto al dato Proforma), portando il ROS del periodo al 6,3% (6,2% al 30 giugno 2023).
In miglioramento del 2,9% (8,4% rispetto al dato Proforma) anche il Free Operating Cash Flow del periodo, a dimostrazione della capacità del Gruppo di continuare il percorso di rafforzamento della generazione di cassa intrapreso, pur risentendo dell’usuale profilo infrannuale caratterizzato da assorbimenti nella prima parte dell’anno. L’andamento del FOCF e la cessione della quota minoritaria di Leonardo DRS, intervenuta nell’ultimo trimestre del 2023, hanno determinato un conseguente riflesso positivo sull’Indebitamento Netto di Gruppo, in calo del 17,5% circa rispetto al periodo a confronto (18,3% rispetto al dato Proforma).

Principali Key Performance Indicator
Di seguito vengono esposti i Key Performance Indicator del periodo e le principali variazioni che hanno caratterizzato l’andamento del Gruppo. 
I Key Performance Indicator del periodo comparativo vengono forniti anche nella versione Proforma, includendo gli effetti del consolidamento integrale di Telespazio:


* L’EBITA è ottenuto depurando l’EBIT dai seguenti elementi: eventuali impairment dell’avviamento; ammortamenti ed eventuali impairment della porzione del prezzo di acquisto allocato a attività immateriali nell’ambito di operazioni di business combination; costi di ristrutturazione, nell’ambito di piani definiti e rilevanti; altri oneri o proventi di natura non usuale, riferibili cioè a eventi di particolare significatività ed eccezionalità non riconducibili all’andamento ordinario dei business di riferimento.
** L’EBIT è ottenuto aggiungendo al risultato prima delle imposte e degli oneri finanziari la quota parte di competenza del Gruppo dei risultati delle partecipate strategiche (ATR, MBDA, Thales Alenia Space e Hensoldt). 

GUIDANCE 2024
In considerazione dei risultati ottenuti nel primo semestre del 2024 e delle aspettative per i successivi, si confermano le Guidance per l’intero anno formulate in sede di predisposizione del bilancio al 31 dicembre 2023.
Di seguito la tabella riepilogativa.

Assumendo un valore del cambio €/USD a 1,15 €/GBP a 0,89.
(1) I valori esposti per l’anno 2023 valorizzano il consolidamento integrale di Telespazio, effettivo dal 2024.
(2) Sulla base delle correnti valutazioni degli impatti della situazione geopolitica sulla supply chain, sui livelli inflattivi e sull’economia globale, fatti salvi eventuali ulteriori significativi aggravamenti.
(3) Assumendo un incremento del pagamento dei dividendi da € 0,14 a € 0,28 per azione, nuovi contratti di leasing, investimenti strategici e altre operazioni minori.
 

Andamento Commerciale 

Ordini: pari a 10.324 milioni di euro, in significativo incremento (+18,8%, +15,6% sul dato Proforma) rispetto al primo semestre del 2023, grazie in particolare all’ottima performance dell’Elettronica per la Difesa e Sicurezza, in tutte le principali aree di business sia della componente EDS Europa sia della controllata DRS, e degli Elicotteri, in ambito sia governativo che commerciale. In sensibile crescita anche l’apporto della Cyber &amp; Security Solutions e delle Aerostrutture. Il livello di Ordini del semestre equivale ad un book to bill (rapporto fra gli Ordini ed i Ricavi del periodo) pari a circa 1,3. 
Portafoglio Ordini: pari a 43.346 milioni di euro, assicura una copertura in termini di produzione superiore a 2,5 anni

Andamento Economico

Ricavi: pari a 7.985 milioni di euro, risultano in incremento rispetto al primo semestre del 2023 (+15,8%, +10,9% sul dato Proforma) in quasi tutti i settori di business. Di particolare rilievo l’apporto dell’Elettronica per la Difesa e Sicurezza e degli Elicotteri
EBITA: pari a 503 milioni di euro, riflette la solida performance dei business del Gruppo, presentando una crescita rispetto ai primi sei mesi del 2023 (+17,0%, +13,3% sul dato Proforma) in quasi tutti i Settori. Sul periodo incide particolarmente l’andamento dell’Elettronica per la Difesa e Sicurezza mentre lo Spazio risente delle previste difficoltà nel segmento manufatturiero
EBIT: pari a 390 milioni di euro, risulta parimenti in crescita (+6,0%, +3,7% sul dato Proforma), pur scontando un incremento negli oneri non ricorrenti one-off, principalmente legati agli effetti derivanti dalla positiva risoluzione e chiusura di contratti stipulati in esercizi precedenti, oltre l’ammortamento della Purchase Price Allocation legata al primo consolidamento del Gruppo Telespazio, avvenuto con decorrenza 1° gennaio 2024
Risultato netto ordinario: pari a 189 milioni di euro, (€mil. 197 nel periodo a confronto, €mil. 202 nel dato Proforma) risente del maggior carico fiscale del periodo dovuto principalmente alla maggior incidenza delle componenti estere
Risultato netto: pari a 555 milioni di euro (€mil. 208 nel periodo a confronto, €mil. 213 nel dato Proforma) include, oltre al Risultato Netto Ordinario, la plusvalenza - pari a €mil. 366 - rilevata a seguito della valutazione al fair value della partecipazione detenuta precedentemente nel Gruppo Telespazio, effettuata ai fini del consolidamento integrale dello stesso

Andamento Finanziario

Free Operating Cash Flow (FOCF): negativo per 502 milioni di euro in miglioramento rispetto alla performance al 30 giugno 2023 (negativo per €mil. 517, negativo per €mil. 548 nel dato Proforma), conferma i risultati positivi raggiunti grazie alle iniziative di rafforzamento della performance operativa e del ciclo degli incassi, ad una attenta politica di investimento in un periodo di crescita del business, ad una efficiente strategia finanziaria e alla razionalizzazione e all’efficientamento del capitale circolante. Il dato evidenzia, tuttavia, l’usuale andamento infrannuale, caratterizzato da significativi assorbimenti di cassa nella prima parte dell’anno
Indebitamento Netto di Gruppo: pari a 3.000 milioni di euro si riduce (ca. €mld 0,6) rispetto a giugno 2023 grazie al rafforzamento della generazione di cassa del Gruppo e alla cessione della quota minoritaria di Leonardo DRS intervenuta nell’ultimo trimestre del 2023. Rispetto al 31 dicembre 2023 (€mil. 2.323) il dato si incrementa per effetto principalmente dell’andamento del FOCF, oltre che per il pagamento di dividendi per un importo pari a €mil. 175 (di cui €mil. 159 relativi a Leonardo S.p.a.)
 

 

ANDAMENTO PER SETTORI DI ATTIVITÀ
Di seguito si riportano i Key Performance Indicator dei Settori segnalando che – a partire dal 1° gennaio 2024 – il contributo del Gruppo Telespazio è consolidato integralmente nel Settore Spazio. Inoltre, con lo scopo di fornire una modalità di rappresentazione del proprio andamento in sempre maggiore coerenza con le strategie aziendali e le dinamiche di business sottostanti, i Settori Elettronica per la Difesa e Sicurezza e Cyber &amp; Security Solutions, aggregati fino al Bilancio 2023 nell’unico Settore Elettronica per la Difesa e Sicurezza, sono rilevati separatamente nella presente Relazione. L’andamento dei Settori verrà pertanto rappresentato e commentato con riferimento ai Settori operativi Elicotteri, Elettronica per la Difesa e Sicurezza, Cyber &amp; Security Solutions, Velivoli, Aerostrutture e Spazio (Elicotteri, Elettronica per la Difesa e Sicurezza, Velivoli, Aerostrutture e Spazio nel bilancio 2023).
Al fine di rendere confrontabile l’andamento gestionale, gli indicatori del periodo comparativo vengono rideterminati nella presente sezione per agevolare il confronto sull’andamento. Con riferimento al Settore Spazio, il periodo comparativo è presentato nella versione Proforma, includendo il contributo del Gruppo Telespazio.
Leonardo conferma il proprio percorso di crescita in tutti i settori core del proprio business. L’andamento degli ordini, Ricavi ed EBITA per settore ha mostrato il seguente trend.</content></news>
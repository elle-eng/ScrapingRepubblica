<?xml version='1.0' encoding='utf-8'?>
<news><type>stampa</type><title>Leonardo e Baykar: partnership per lo sviluppo di tecnologie unmanned</title><subtitle /><author /><date>Roma,  06 marzo 2025 12:06</date><content>Siglato MoU per la creazione di una Joint Venture per i sistemi aerei senza pilota (unmanned)
Accordo si basa su forti sinergie e complementarità industriali relative a: piattaforma unmanned con ampia gamma di prodotti (Baykar), sistemi di missione, payload e certificazione (Leonardo) 
100 miliardi di US dollari è la stima del mercato europeo - comprendente caccia senza pilota, droni da sorveglianza armati e droni da attacco in profondità - nei prossimi 10 anni 


Firmato oggi un Memorandum of Understanding (MoU) tra Baykar Technologies e Leonardo per lo sviluppo di tecnologie unmanned. 

L’accordo si basa sulle sinergie e complementarità industriali delle due aziende nell’ambito delle tecnologie nel settore unmanned. Progettazione, sviluppo, produzione e manutenzione di sistemi aerei senza pilota è lo scope of work della Joint Venture, con sede in Italia. 

La partnership sfrutterà le avanzate piattaforme senza pilota di Baykar, che hanno dimostrato efficacia operativa sui mercati a livello internazionale, e l'esperienza di Leonardo nella progettazione dei sistemi di missione e payload, e relativa certificazione aeronautica in Europa. Si prevede che il mercato europeo - comprendente caccia senza pilota, droni da sorveglianza armati e droni da attacco in profondità - raggiunga i 100 miliardi di US dollari nei prossimi 10 anni.

Le aziende - entrambe attualmente impegnate nello sviluppo e nella produzione di sistemi UAV (Unmanned Aerial Vehicle), sistemi elettronici, payload, C4I (Command, Control, Communications, Computers, and Intelligence), Intelligenza Artificiale, sistemi di missione integrati, attrezzature e servizi spaziali - garantiranno l'interoperabilità all'interno di ecosistemi multi-dominio.

Grazie alla sigla dell’accordo, Leonardo e Baykar intendono perseguire congiuntamente opportunità sia nel mercato europeo sia a livello internazionale, sfruttando anche ulteriori sinergie nel settore spaziale. 

"Con Baykar - afferma Roberto Cingolani, Amministratore Delegato e Direttore Generale di Leonardo - diamo vita a un nuovo player di riferimento nelle tecnologie unmanned, che rivestiranno un ruolo sempre più centrale nel futuro della Difesa. Oggi firmiamo una nuova alleanza internazionale che permette un salto in avanti significativo nel campo dei sistemi unmanned, aprendo nuove opportunità di mercato, soprattutto in Europa. L'industria della difesa sta attraversando sfide inedite come i sistemi senza pilota, l'intelligenza artificiale, il fighter di sesta generazione, la cybersecurity e lo spazio. In questo scenario, siamo convinti che la cooperazione tecnologica sia necessaria e urgente per accelerare il progresso e garantire la sicurezza globale". 

Selçuk Bayraktar, Presidente e CTO di Baykar, dichiara: "Come leader globale nello sviluppo, produzione ed esportazione di UAV armati, Baykar si è sempre concentrata nell'andare oltre i limiti dell'innovazione nell'aviazione unmanned. La capacità di Leonardo, rinomata a livello mondiale nei sistemi C4I e il suo enorme know-how nelle tecnologie di Intelligenza Artificiale, rendono questa collaborazione ancora più significativa. La partnership strategica con Leonardo segna una pietra miliare importante nell'espansione della nostra impronta tecnologica e nel rafforzamento della nostra presenza nel mondo. Baykar combinerà le tecnologie etiche basate sull'IA con le immense capacità di Leonardo nell'Intelligenza Artificiale per sviluppare soluzioni di prossima generazione che definiranno il futuro dei sistemi aerei senza pilota. Insieme, questa sinergia porterà alla supremazia aerea definitiva guidata dall'IA per il futuro delle capacità difensive."

I siti di Leonardo impegnati nelle attività sviluppate dalla Joint Venture saranno quelli di Ronchi dei Legionari, centro specialistico nel settore unmanned, Torino e Roma Tiburtina, rispettivamente per gli aspetti legati alla produzione e per lo sviluppo delle tecnologie integrate multi-dominio, e Nerviano per l’offerta di soluzioni congiunte per il settore Spazio. 
 

 </content></news>
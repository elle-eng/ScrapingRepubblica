<?xml version='1.0' encoding='utf-8'?>
<article><type>cartaceo</type><title>"Non si va in bicicletta contromano"  Multati i ragazzi di Fridays for future</title><subtitle /><author /><date>04/01/2020</date><content>di Cristina Palazzo M ultati perché andavano  contromano in bici: è successo agli attivisti torinesi di Fridays for Future. Sono stati puniti per la "critical mass" del 25 settembre, perché percorrevano in contromano piazza Baldissera. «Per il clima? Anche in contromano. E non escludiamo di rifarlo», replicano loro. E fanno notare che «il luogo in cui viene contestata, secondo l’Arpa è una delle zone più inquinate d’Italia». I colleghi di Greta Thunberg avevano organizzato il raduno in bici per chiudere la settimana di iniziative a favore dell’ambiente e contro il cambiamento climatico: l’obiettivo era creare una "massa critica" per sovvertire le regole della viabilità solita. Ora però la polizia stradale ha presentato il conto: «Ci teniamo a sottolineare — dicono gli attivisti — che le poche persone che hanno ricevuto la multa non sono sole, ci assumiamo la responsabilità collettivamente». E rilanciano: «Ci vediamo nelle piazze!».</content></article>
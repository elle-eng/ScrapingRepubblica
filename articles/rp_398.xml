<?xml version='1.0' encoding='utf-8'?>
<article><type>cartaceo</type><title>Differenziata sempre in ritardo il modello adesso è La Spezia</title><subtitle /><author /><date>06/03/2020</date><content>di Valentina Evelli Roma-Londra andata e ritorno. Ventinove  viaggi al giorno, 1.500 l’anno per produrre 2.450 tonnellate di anidride  carbonica. « Sono le stesse quantità di Co2 che ogni anno produciamo  portando i nostri rifiuti a smaltire fuori regione – spiega Santo  Grammatico, presidente di Legambiente  Liguria. Come si fa a parlare  di sostenibilità in queste condizioni?  ».

Dai rifiuti alle promesse mancate fino alle nuove sfide della generazione  di Greta. Ai tempi del Coronavirus  l’associazione non dimentica le prossime sfide ambientali da riprendere  una volta terminata l’emergenza  sanitaria .

«Prima o poi dovremmo fare i conti  anche con la nostra emergenza rifiuti  » , continua Santo Grammatico. Secondo i dati di Ires veneto, l’ Istituto  Ricerche Ecoomiche e Sociali in Liguria solo per portare i rifiuti a smaltire fuori regione si producono 2.450 tonnellate di anidride carbonica.  Un numero difficile da visualizzare,  per rendere l’idea Legambiente ha pensato di associarlo ai viaggi aerei da Roma a Londra. «Per produrre tutto quell’inquinamento servirebbero  almeno 29 viaggi aerei al giorno,  una cosa impensabile che noi riusciamo a fare , però, con i rifiuti».

Una rivoluzione che dovrebbe ripartire  proprio dagli impianti . « C’è una fortissima carenza impiantistica  sul nostro territorio, è ora di accelerare,  in particolare impianti che riguardano  il trattamento dei materiali  organici – continua Santo Grammatico  - Ci piacerebbe vedere nel piano industriale di Amiu un biodigestore  della frazione organica».

Eppure quando si parla di nuovi impianti i cittadini insorgono, per questo tra le proposte di Legambiente  spunta anche un piano di confronto  con i cittadini per trovare il consenso  anche quando si parla di isole ecologiche o biodigestori . « Ci dev’essere dialogo costruttivo e non ideologico da parte di tutti i soggetti coinvolti».

Ma la strada è ancora un lungo percorso a ostacoli . Con Genova ferma  al 33% di raccolta differenziata (il 35% era considerato l’obiettivo minimo  dieci anni fa) rivela quanto ci sia ancora da fare. «La cultura dei rifiuti  è ancora quella di una città legata alla discarica di Scarpino , da allora  purtroppo la mentalità non è poi così cambiata e siamo rimasti indietro  - continua il presidente regionale  di Legambiente - Oggi si guarda alla  città di La Spezia come modello da riproporre anche a Genova. E’ l’unico  capoluogo ligure che supera il 65% di raccolta differenziata, con un sistema di scheda per i cassonetti.  È un punto di partenza ma non può esserci solo quello, bisogna considerare  e rivedere tutta la filiera circolare  dei rifiuti se si vuole un vero cambiamento. Per questo continuiamo  a parlare anche di impianti».

Non solo. Che fine ha fatto l’onda verde di Greta Thunberg? “ Sono sicuro che appena passerà l’emergenza  i ragazzi torneranno in piazza e noi saremo con loro. Qui a Genova dopo la dichiarazione di emergenza climatica di Comune e Regione si è mosso qualcosa anche all’università.  Un buon segnale ma ora bisogna cambiare marcia ».

© RIPRODUZIONE RISERVATA</content></article>
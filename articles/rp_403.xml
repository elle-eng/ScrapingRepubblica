<?xml version='1.0' encoding='utf-8'?>
<article><type>cartaceo</type><title>Nei cda le ragioni dell’Etica</title><subtitle /><author /><date>09/03/2020</date><content>S nam, società italiana attiva  nel settore energetico,  nel 2018 ha integrato i target  Esg già presenti per la remunerazione del top management,  inserendo un target legato al cambiamento climatico. Pernod Ricard,  multinazionale francese di vini  e alcolini nel 2018 ha già raggiunto  il target di riduzione dei consumi idrici fissato per il 2020 e si è impegnata  a rinnovare i targent in modo più ambizioso per il 2030. Abb, multinazionale  svizzera della robotica e automazione, ha sviluppato un processo  di selezione per i fornitori basato  su un’approfondita due diligence ambientale e sociale, con l’obiettivo  di qualificare l’80% dei fornitori mondiali secondo tale processo.

Tre casi di dialogo, come li definisce  Etica Sgr, risultati di successo rispettivamente  nel campo della governance,  ambientale e sociale, raggiunti  attraverso il confronto. Etica Sgr è una società di gestione del risparmio  pioniere negli investimenti responsabili. Sceglie gli asset azionari  con un obiettivo di performance, ovvio, ma usa come bussola di orientamento  sul mercato criteri di selezione  rigorosi. Non solo. Una volta investito, interviene attivamente. Attraverso il dialogo, appunto, con le aziende in cui investono i fondi dell casa, e anche con l’azionariato attivo, ovvero l’esercizio dei diritti di voto connessi alla partecipazione al capitale sociale delle aziende stesse.  Etica Sgr ha misurato l’impatto di questo operato. In tutti e tre i settori  - ambientale, sociale e di governance  - le società in portafoglio hanno  raggiunto target nettamente superiori  rispetto al benchmark di settore.  Per esempio, nell’ambiente, le società su cui Etica ha investito, hanno  definito obiettivi di riduzione delle emissione del 69% più alti della media; +34% nell’efficienza idrica e +25% nella riduzione dei rifiuti. In ambito sociale, le società in portafoglio  hanno incrementato la media dei posti di lavoro del 142% in più del benchmark; risultati superiori del 44% nel prevenire il lavoro minorile. E +35% nelle politiche di dirspetto dei diritti umani. Nelle strategie sostenibili  di governance, le società con un comitato di sostenibilità in seno al Cda sono superiori del 73% rispetto  ai risultati medi: la presenza femminile in ruoli dirigenziali di almeno  il 20%, è più elevata del 55% rispetto  al benchmark: e anche le politiche  di remunerazione variabile legate  al raggiungimento degli obiettivi  Esg è superiore, del 24%.

Risultati di impatto che non si raggiungono  sacrificando i fondamentali  economici di e di Borsa. Anzi. Analizzando il portafoglio da un punto di vista temporale di medio-  lungo periodo le quotazioni di Pernod Ricard sono salite da 23,06 dollari di marzo 2015 a 35,31 del 20 gennaio di quest’anno. Stanno ora segnando una piccola flessione, legata  al ciclo negativo sulle Borse del Coronavirus. Snam, da 4,2 euro di un anno fa è arrivata a oltre 5 euro in febbraio, prima dell’effetto Coronavirus.  Uno dei casi emblematici nel portafoglio Etica Sgr è Brembo, società  italiana leader negli impianti frenanti; la Armani dei freni. È tra le 139 aziende del mondo nell A-list sul climate change di Cdp, quelle con i maggiori sforzi ed efficacia per sviluppare  un’economia a basse emissioni  di carbonio. In merito alla gestione  delle risorse idriche, Brembo è tra le 18 imprese nel mondo che fanno parte delle due liste A-list Climate  change e Water security.

©RIPRODUZIONE RISERVATA paola jadeluca, roma

Etica Sgr ha misurato il maggiore impatto dei propri fondi e interventi nei board aziendali a favore di scelte responsabili sui tre fronti

Il personaggio</content></article>
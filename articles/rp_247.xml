<?xml version='1.0' encoding='utf-8'?>
<article><type>cartaceo</type><title>La pioggia spegne un terzo degli incendi ora è emergenza acqua</title><subtitle /><author /><date>08/02/2020</date><content>Piove sul fuoco. Nel Nuovo Galles del Sud 20 dei 60 roghi che da mesi avanzano potenti, sono estinti. Il cattivo  tempo è arrivato inaspettatamente  ed è estremo. Su Twitter gli attivisti di Fridays For Future frenano  ogni entusiasmo: «Sciopero per il clima, Sydney, settimana 22. Le forti piogge ora causano rischi di alluvione.  Ecco come si presenta un’emergenza  climatica». E spiegano: «La cenere  e i detriti finiscono nei bacini idrografici, la terra dove la vegetazione  è stata distrutta dalle fiamme, è soggetta a frane. Dopo le evacuazioni  per gli incendi iniziano quelle per le inondazioni». Sulla costa centrale  i soccorritori sono intervenuti in varie città. Molti automobilisti sono  rimasti bloccati nelle strade che si sono allagate in poche ore. Il satellite Aqua della Nasa, che fornisce dati sugli uragani, segue l’avanzata del ciclone tropicale Damien che si è formato  sull’Oceano Indiano e ora sta aumentando di potenza mentre si avvicina alla terraferma. Oggi potrebbe  diventare Categoria 4, con raffiche di vento a 150 chilometri orari. L’Australian Bureau of Meteorology  ha lanciato l’allerta: «Si prevede  un grave impatto ciclonico sulla costa di Pilbara», una delle nove regioni  dell’Australia Occidentale, nella  parte centro-settentrionale dello Stato. Le scuole e i 4 porti principali sono stati chiusi, i voli cancellati.

©RIPRODUZIONE RISERVATA

BIANCA DE MARCHI AUSTRALIA AND NEW ZEALAND OUT

Allagamenti Le strade di Sydney coperte di acqua dopo settimane di siccità: il ciclone tropicale Damien è in arrivo sulla città</content></article>
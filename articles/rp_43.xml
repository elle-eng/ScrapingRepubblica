<?xml version='1.0' encoding='utf-8'?>
<article><type>cartaceo</type><title>Il bilancio  Mast da record: 155mila visitatori per Anthropocene</title><subtitle /><author /><date>08/01/2020</date><content>155mila visitatori. Sono numeri da record quelli fatti registrare da “Anthropocene”, la mostra allestita al Mast dal maggio scorso al 5 gennaio. Frutto della collaborazione tra il fotografo Edward Burtynsky e i registi Jennifer Baichwal e Nicholas de Pencier, l’esposizione ha avuto a Bologna la sua prima tappa europea (ora si sposterà a Malmoe, in Svezia) e documenta i cambiamenti che l’uomo ha impresso sulla terra e gli effetti delle attività umane sui processi naturali combinando foto, arte, cinema, realtà aumentata e ricerca scientifica. «Anthropocene era stata pianificata per 4 mesi ed è durata 8 - è il bilancio del curatore, Urs Stahel - senza mai registrare un calo del numero di visitatori. Un anno fa immaginavamo che il tema del clima sarebbe diventato sempre più dominante, ma in pochi mesi tutto è cambiato: è arrivata Greta, sono iniziate le manifestazioni “Friday for Future” e nell’opinione pubblica è cresciuta la consapevolezza sui temi legati all’ambiente al cambiamento climatico».</content></article>
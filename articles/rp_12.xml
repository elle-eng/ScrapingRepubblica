<?xml version='1.0' encoding='utf-8'?>
<article><type>digitale</type><title>Renessaince in Economics: favorire la transizione sociale ed ecologica dei Paesi a basso reddito</title><subtitle /><author /><date>05 Giugno 2025</date><content>
        Nell’ambito della Conferenza internazionale Renessaince in Economics che si sta tenendo a Firenze, si è tenuta una sessione parallela dedicata all’alleggerimento del debito per favorire la transizione ecologica, pensata in memoria del Professore Andrea G. Cornia e inquadrata nell’ottica giubilare.

Leonardo Becchetti (Direttore FNEC e co-fondatore NeXt Economia) ha parlato dell’evento stesso, sottolineando come «la cosa importante di questa iniziativa è la semplicità e modularità. Perché noi - ha continuato - possiamo e dobbiamo puntare in alto, ma l’elemento cruciale è la volontà dei creditori di partecipare. Quindi, se noi offriamo schemi anche semplici dove c’è un mutuo interesse per le parti sarà più facile che questi meccanismi siano accettati. Per esempio la lotta al cambiamento climatico è un bene comune, quindi fare progetti in questo senso è interesse di tutti. Al momento, per di più, l’impatto del cambiamento stesso riduce la capacità dei paesi di rispondere al debito, elemento a cui si può ulteriormente aggiungere il problema della migrazione climatica».

Il professore di UniTuscia Giulio Guarini, invece, ha ribadito l’importanza del tema trattato: la novità della riflessione del giubileo è l’introduzione del debito ecologico, guidata dall’idea di fondo di leggere i rapporti commerciali anche secondo anche l’impronta ecologica. Se si considera e si stabilisce dapprima una strategia, è più difficile che vi sia speculazione. Un piano, poi, consente di coinvolgere più soggetti sia come protagonisti che come valutatori, quindi liberare risorse dal servizio del debito può servire a creare un fondo che selezioni progetti locali aventi come priorità il mitigamento del cambiamento climatico».
    </content></article>
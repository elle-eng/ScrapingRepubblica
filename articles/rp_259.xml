<?xml version='1.0' encoding='utf-8'?>
<article><type>digitale</type><title>Clima, con tre gradi in più è l'inverno più caldo da 30 anni nel Mediterraneo</title><subtitle /><author /><date>09 Febbraio 2020</date><content>
        



	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/02/09/123415544-7b332d95-2a99-4381-807a-94fc6062cc5f.jpg"&gt;

    
  
  

	




CAGLIARI - Quello sul Mediterraneo è l'inverno più anomalo degli ultimi 30 anni: più 3 gradi rispetto alla media stagionale. A dirlo all'Ansa, analizzando i dati raccolti dal Centro europeo di previsioni meteo a medio termine (ECMWF), è il metereologo Alessandro Gallo, esperto di Meteonetwork Sardegna: "Se l'atlante climatico 1990/2020 indicava l'inverno 1990 come mite ed insolito per il continente europeo, i dati raccolti ci offrono elementi assolutamente non trascurabili in riferimento al cambiamento climatico".

"L'anomalia termica - spiega ancora Gallo - contempla +3 gradi centigradi rispetto alla media di stagione, a causa della presenza quasi costante di aria mite spinta sul Mediterraneo dal sistema anticiclonico africano". Gli effetti si stanno facendo sentire su tutto il bacino tra Africa ed Europa meridionale. "All'inverno meteorologico rimangono poco più di due settimane e, in tendenza, non si individuano cambiamenti significativi". Resta dunque l'anomalia di una stagione mite, forse non tanto come quella del 1990, ma sicuramente sopra la media.
    </content></article>
<?xml version='1.0' encoding='utf-8'?>
<article><type>digitale</type><title>Nel 2019 costante l'ammontare di CO2 nel settore energia</title><subtitle /><author /><date>12 Febbraio 2020</date><content>
        L'ammontare globale di CO2 legata al settore energetico emessa nel 2019 è rimasto costante. Si tratta di un risultato da ritenersi positivo, contro le aspettative che pronosticavano un trend in crescita, in linea con i risultati 2017 e 2018. E' quanto emerge dagli ultimi dati pubblicati dall'Agenzia internazionale dell'energia (Iea).



    The @IEA is becoming ever-more central to the world's response to climate change.Yesterday's shot: 2019 energy-related emissions were flat, despite 2.9% global economic growth.Today's chaser: Launch of the "Energy and Climate Change Grand Coalition", in the run-up to #COP26 pic.twitter.com/o7nuQZy16C— Michael Liebreich (@MLiebreich) February 12, 2020 


Secondo l'istituzione, nonostante l'economia globale sia cresciuta in media del 2.9%, A questo non si è accompagnato un aumento delle emissioni. I motivi sarebbero, secondo la ricerca, in parte naturali. Molti Paesi hanno infatti sperimentato un clima più mite durante il 2019, che ha portato ad una riduzione del fabbisogno energetico.

Tuttavia, a segnare la svolta è stato l'avvio del processo di transizione intrapreso a livello mondiale per lo sviluppo di un modello economico più sostenibile. Emergono come fattori chiave, per esempio, l'espansione del settore energetico clean e del mercato delle rinnovabili così come la sostituzione dei carboni fossili con gas naturali.

Nelle economie in via di sviluppo, specialmente nella regione asiatica, le emissioni in media hanno continuato ad aumentare. Tuttavia, tale crescita è stata compensata da una forte riduzione registrata invece nei paesi avanzati. In questi ultimi, l'utilizzo di carboni fossili è diminuito quasi del 15% durante lo scorso anno, così come è fortemente calata la domanda di energia. Da notare anche l'incremento della capacità energetica derivante da fonti sostenibili che ha contribuito, secondo lo studio, a portare il valore di emissioni prodotte ai livelli del 1980.

Gli Stati Uniti hanno visto un taglio delle emissioni su base annua pari al 2.9%, Ovvero 140 milioni di tonnellate. In Europa la percentuale si attesta invece al 5%, cioè 160 milioni di tonnellate e in Giappone a circa il 4%, pari a 45 milioni di tonnellate. I dati rappresentano un segnale importante e positivo per rafforzare le intenzioni e la capacità globale di affrontare la sfida climatica entro il 2030.

Secondo Fatih Birol, direttore esecutivo dell Iea, è infatti necessario considerare il risultato dello scorso anno come il picco storico di produzione di emissioni nocive, piuttosto che come una pausa all'interno di un trend in crescita. Sulla base di questi dati diventa cruciale sviluppare politiche e investimenti volti a combattere l'emergenza climatica ancora più ambiziosi.
    </content></article>
<?xml version='1.0' encoding='utf-8'?>
<article><type>digitale</type><title>Australia, terzo evento di sbiancamento per i coralli del Great Barrier Reef</title><subtitle /><author /><date>26 Marzo 2020</date><content>
        



	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/03/26/163107509-05fdf8c0-e47c-420f-a2d5-e5d353a59cf9.jpg"&gt;

    
  
  

	




La Grande Barriera Corallina australiana è stata colpita da un nuovo fenomeno di sbiancamento massiccio dei coralli, il terzo in cinque anni dopo quello del 2016 e del 2017, a causa delle temperature elevate dell'oceano che si stanno registrando. L'annuncio dell'Agenzia responsabile del Parco Marino della Grande Barriera Corallina arriva dopo l'allarme lanciato in questi giorni dai ricercatori del Centro di eccellenza per gli studi della barriera corallina della James Cook University, che stanno conducendo dei sorvoli su tutta l'area per valutare il fenomeno.






	
		
			
			Il giardino nascosto dei coralli
			





	
	



	
		Vincenzo Foti
	


			
			04 Marzo 2020
			
		
		
            
            
                
                    
						 
						
						&lt;img src="https://www.repstatic.it/content/nazionale/img/2020/03/01/195849285-5c41174e-983a-4ba2-bc8a-27212ca57773.jpg" alt="Il giardino nascosto dei coralli"&gt;
                    
                
            
		
	


Lo studio si concluderà nei prossimi giorni ma ha già evidenziato fenomeni di esteso sbiancamento sia nelle aree più vicine alla costa della Barriera al nord, e in aree che non erano state toccate da precedenti fenomeni di sbiancamento al Sud.






	
		
			
			La Grande barriera corallina minacciata da temperature oceaniche più elevate
			





	
	



	
	
		
	


			
			25 Febbraio 2020
			
		
		
            
            
                
                    
						 
						
						&lt;img src="https://www.repstatic.it/content/nazionale/img/2020/02/25/163234397-61014051-da8c-427c-b9b2-c948313cede0.jpg" alt="La Grande barriera corallina minacciata da temperature oceaniche più elevate"&gt;
                    
                
            
		
	


La causa principale del fenomeno è l'aumento delle temperature, particolarmente elevate in Australia a febbraio, che ha portato a un drastico aumento anche delle temperature marine. A causa dello stress termico i coralli espellono le alghe (zooxanthellae) che vivono nei loro tessuti, causandone lo sbiancamento. Se le temperature non tornano alla normalità entro le 6-8 settimane, i coralli muoiono. I coralli possono sopravvivere a un fenomeno di sbiancamento, ma subiscono comunque un notevole stress.






	
		
			
			Un cerotto smart con i farmaci per curare i coralli
			





	
	



	
	
		
	


			
			13 Febbraio 2020
			
		
		
            
            
                
                    
						 
						
						&lt;img src="https://www.repstatic.it/content/nazionale/img/2020/02/13/143149520-9778869c-2e83-4acd-ae67-cc062c1498d0.jpg" alt="Un cerotto smart con i farmaci per curare i coralli"&gt;
                    
                
            
		
	


Nel 2016, il 93% dei coralli della grande barriera corallina è stato soggetto a sbiancamento, e il 22% è poi morto, con aree colpite in modo severo dallo sbiancamento che hanno visto la morte fino al 50-90% dei coralli presenti.

"I cambiamenti climatici stanno minacciando questo ecosistema unico, mettendo a rischio le comunità locali e gli operatori turistici che dipendono dalla conservazione della barriera corallina, ancora di più in questo momento in cui il Covid19 mette a rischio il loro lavoro" commenta Giorgia Monti, campagna mare di Greenpeace Italia.

La Grande barriera corallina è uno dei parchi più conosciuti al mondo e contribuisce in maniera significativa all'economia australiana. Greenpeace Australia chiede al governo federale, nel momento in cui vengono prese misure di stimolo all'economia di non sostenere l'industria del carbone e promuovere la riduzione delle emissioni di anidride carbonica, che sono la principale minaccia per la barriera.

"Da anni gli esperti ci mettono in guardia sugli impatti del cambiamento climatico sulle barriere coralline tropicali. Quanti altri campanelli d'allarme dobbiamo aspettare prima di fare le scelte giuste? dimezzare le emissioni di gas serra e tutelare le zone più sensibili dei nostri mari è l'unico modo di evitare che ecosistemi così preziosi scompaiano con gravi conseguenze anche per l'uomo", conclude Monti.
    </content></article>
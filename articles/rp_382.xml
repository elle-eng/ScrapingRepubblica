<?xml version='1.0' encoding='utf-8'?>
<article><type>digitale</type><title>Beniamino Garofalo, nuovo Amministratore Delegato di Santa Margherita Gruppo Vinicolo</title><subtitle /><author /><date>03 Marzo 2020</date><content>
        Cinquant'anni, sposato, una figlia, il manager milanese proviene da una lunga esperienza in multinazionali di largo consumo come Pepsico, Heinz, Danone, successivamente nel mondo del lusso con LVMH e, più recentemente, nel Gruppo Lunelli.

Santa Margherita Gruppo Vinicolo rappresenta oggi una delle principali realtà italiane del mondo del vino. Presente in 94 mercati in tutto il mondo raggruppa dieci diverse tenute in alcune tra le regioni più belle dell'enologia italiana - Santa Margherita, Torresella, Kettmeir, Cà del Bosco, Cà Maiol, Lamole di Lamole, Vistarenni, Sassoregale, Terrelíade e Cantina Mesa - per una superficie vitata oggi superiore ai 690 ettari, con vendite che nel 2019 hanno superato i 22 milioni di bottiglie, per un fatturato di oltre 189 milioni di Euro. Al mosaico nazionale si aggiunge poi Santa Margherita USA, società controllata d'importazione diretta con sede a Miami e distributrice di tutti i brand del Gruppo così come di altre primarie realtà italiane del settore, destinate ad aumentare in futuro.
[[ge:rep-locali:repubblica:250103380]]
"Sono oltremodo orgoglioso di entrare a far parte di Santa Margherita Gruppo Vinicolo - queste le prime parole del nuovo Amministratore Delegato - una delle realtà italiane che più hanno contribuito a cambiare il posizionamento del vino italiano nel mondo. Un Gruppo caratterizzato da un'intensa stagione di investimenti sulla base di un progetto di lungo periodo che ha portato a risultati straordinari. Ora viene il momento di consolidare questa fase espansiva, di ottimizzare l'ingresso degli ultimi brand nel Gruppo (Cà Maiol in Lugana e Cantina Mesa in Sardegna), di proseguire nella strategia di ampliamento della superficie produttiva in Italia e di progettare una ulteriore fase di crescita per tutti i marchi alla luce anche dei mutamenti delle abitudini di consumo dei nostri clienti finali. Possiamo però contare su una solida base, un motivato gruppo di lavoro in Italia e nel mondo, che ad oggi conta ben 380 collaboratori, e sulla volontà dell'Azionista di mantenere il massimo impegno nel settore del vino".

Sottolinea Gaetano Marzotto, Presidente di Santa Margherita Gruppo Vinicolo: "Con l'arrivo di Beniamino Garofalo si apre una nuova stagione perché l'azienda, che in questi 15 anni ha accelerato gli investimenti (oltre 200 milioni di Euro) in territori vocati, cantine all'avanguardia, vini innovativi e di qualità con collaboratori appassionati e professionali, potrà affrontare meglio le sfide poste dall'emergenza climatica con produzioni sempre più sostenibili in linea con i nostri valori e con i desideri ed i gusti delle nuove generazioni.

La missione del Gruppo Vinicolo è di portare il meglio della enogastronomia italiana nel mondo ed il vino è sempre più interconnesso con le eccellenze del Made in Italy. Dando fiducia a Beniamino Garofalo, manager di comprovata esperienza anche in altri settori, vogliamo rendere il Gruppo sempre più globale, verticale e vicino al consumatore finale".
 
    </content></article>
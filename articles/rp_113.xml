<?xml version='1.0' encoding='utf-8'?>
<article><type>cartaceo</type><title>Lavazza aderisce  all’invito di Gucci per ridurre i gas serra</title><subtitle /><author /><date>18/01/2020</date><content>ROMA

— Il Gruppo Lavazza aderisce alla "CEO Carbon Neutral Challenge"  e sostiene la lettera aperta di Marco Bizzarri, presidente e ad di Gucci. La Challenge propone di dare  priorità alla riduzione delle emissioni  di gas serra, invitando le aziende  ad attivarsi da subito. «Il percorso  di Lavazza verso la riduzione delle  emissioni di gas serra è avviato da anni — ha detto Antonio Baravalle, ad del gruppo Lavazza — . Tuttavia, l’espansione globale di un mercato in cui si registra una crescita costante  della domanda di caffè e l’aggravarsi  della crisi climatica impongono  alle aziende leader del settore di tracciare la rotta per disegnare una value chain sostenibile e di premere sull’acceleratore per avvicinarci quanto più possibile alla "Carbon Neutrality" delle attività industriali e della filiera di produzione».</content></article>
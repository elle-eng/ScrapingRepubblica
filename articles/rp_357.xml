<?xml version='1.0' encoding='utf-8'?>
<article><type>digitale</type><title>L'Antartide si tinge di rosso: colpa di un'alga. "Peggiora lo scioglimento dei ghiacci"</title><subtitle /><author>
		di GIACOMO TALIGNANI
	</author><date>27 Febbraio 2020</date><content>
        



	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/02/27/114849611-913ce103-80b3-464f-85a7-3864838cafb5.jpg"&gt;

    
  
  

	




SEMBRA il segnale di un'estrema sofferenza, quasi il continente fosse ferito. Invece, quel che sta avvenendo in Antartide, seppure sempre più "sciolto" e privo di ghiaccio, è un fenomeno naturale legato alla fioritura di un'alga



	



	
	
	
	
	
		
		"Ecco come appare l'Antartide senza neve": i ricercatori sorpresi dalla carenza di ghiaccio
		
			
			
			
                    
			
			
		
	




Un fenomeno già osservato in altre occasioni, ma ora ritenuto sempre più allarmante da parte degli scienziati. Il perché sia "pericoloso" lo sottolineano anche i ricercatori ucraini presenti a Vernadsky, sull'isola di Galindez, dove si trova la base ucraina e dove Andrey Zotov del National Antarctic Scientific Centre of Ukraine, centro ministeriale, ha scattato una serie di fotografie della "neve lampone" condivise poi sui social dal Ministero della Scienza ucraino.
 



	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/02/27/115046301-aceeb302-3347-4bbc-8cff-2982a07351d3.jpg"&gt;

    
  
  

	






Tanto spettacolare quanto rara, la neve rossa è un fenomeno osservabile soprattutto nelle regioni polari, come quello immortalato al largo della penisola più a nord dell'Antartide. La colorazione è dovuta in particolare ai carotenoidi: durante l'inverno australe le alghe crescono all'interno della neve e, con l'arrivare dell'estate, quando le superfici ghiacciate si dissolvono, le spore appaiono in superficie e danno il via alla colorazione della neve. E' grazie ai carotenoidi che le alghe si proteggono soprattutto dai raggi Uva.
 

Come ricordato anche dagli scienziati ucraini però, secondo uno studio apparso su Nature, la "neve rossa" è dannosa non tanto per la curiosa colorazione, ma perché contribuisce allo scioglimento dei ghiacci: la neve di una tonalità scura permette infatti un maggiore assorbimento del calore, una minore capacità di riflettere la luce solare (albedo) e aumenta così la perdita d'acqua delle formazioni glaciali. 
 



	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/02/27/115141710-8860095c-d894-4349-ab22-ca1e91ad641f.jpg"&gt;

    
  
  

	







Un'altra "piaga" per l' Antartide sempre più in difficoltà. Di questi giorni le immagini provenienti dall'antartico di un territorio sempre più privo di neve e ghiaccio dopo un periodo di temperature talmente elevate da superare i 20 gradi centigradi.
 



	


	
	
	
	





    
    





  
  	
      	



	













    


    &lt;img src="https://www.repstatic.it/content/nazionale/img/2020/02/27/120454870-ea2dc4f2-0f61-415d-928b-bf5110bec173.jpg" alt="Eagle Island dal satellite 4-20 febbraio 2020 (Nasa)"&gt;

    
  
  
      Eagle Island dal satellite 4-20 febbraio 2020 (Nasa) 
  

	






Inoltre, secondo le osservazioni della Nasa, proprio a causa del caldo estremo, recentemente l’isola Eagle avrebbe perso addirittura un quinto della propria massa in soli dieci giorni. Forse non starà sanguinando davvero, ma è indubbio che in Antartide la ferita inflitta dall'uomo e il riscaldamento globale si stia allargando a vista d'occhio.

    </content></article>
<?xml version='1.0' encoding='utf-8'?>
<article><type>digitale</type><title>I semi dei Cherokee protetti fra i ghiacci. "Così vivremo per sempre"</title><subtitle /><author>
		Giacomo Talignani
	</author><date>12 Febbraio 2020</date><content>
        Sorridono i capi Cherokee, i semi della tribù ora sono al sicuro per sempre nelle profondità dei ghiacci. Li hanno inviati dal Nord America sino alla terra senza alberi e giardini, per il bene dell'umanità, per il bene della tribù. La straordinaria banca dei semi più famosa al mondo, quella che in un remoto arcipelago delle Svalbard, in una fortezza tra la Norvegia e il Polo Nord, custodisce la chiave della biodiversità vegetale, continua ad arricchirsi di preziosissimi semi.



    The organisation Project Management Institute has named Svalbard Global Seed Vault one of the most influential projects during the last 50 years.https://t.co/N4ZWYgr3L5— Svalbard Seed Vault (@GlobalSeedVault) October 7, 2019 


Sono quelli, quasi un milione, provenienti da tutti gli angoli del globo, che in caso di una apocalisse permetterebbero agli uomini di ricominciare ancora la vita, di coltivare la biodiversità stessa.




	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/02/12/135350922-cc557abe-c39e-491b-992f-788c718ef137.jpg"&gt;

    
  
  

	





Lo Svalbard Global Seed Valut, il fortino costruito fra i ghiacci dentro una montagna di roccia arenaria nella isola Spitsbergen con lo scopo di essere una banca della conservazione contro la perdita accidentale del patrimonio genetico tradizionale delle piante, da tempo sta cercando di raccogliere tutte le varietà più antiche di semi al mondo.






	
		
			
			Tutta la vita sull’Arca del Dna 
			





	
	



	
		Fabio Marzano, di FABIO MARZANO
	


			
			04 Settembre 2019
			
		
		
	


Così pochi mesi fa ha inviato, per la prima volta a una tribù di nativi degli Stati Uniti, la Cherokee Nation, un invito particolare: quello di depositare i suoi semi più preziosi. Gli indiani d'America, orgogliosi del loro patrimonio, hanno accettato la proposta e inviato nove campioni di preziosissimi semi che vanno dal Cherokee Long Greasy Beans al Cherokee Candy Roaster Squash e sino al Cherokee White Eagle Corn, il mais considerato più sacro dalla tribù tanto che di solito viene utilizzato durante riti e attività culturali. Si tratta di nove specie tutte precedenti all'insediamento europeo, semi che al tempo del primo contatto con i coloni nel XVI secolo si trovavano nelle terre orientali e sud-orientali degli attuali Stati Uniti.




	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/02/12/135439068-f25a1d6e-f0a7-47eb-8651-a869c61f4b6c.jpg"&gt;

    
  
  

	





Per Chuck Hoskin Jr,  capo principale della Cherokee Nation, "è un vero onore avere un pezzo della nostra cultura conservato per sempre. Questi semi manterranno ancora la nostra storia e ci sarà sempre una parte della Cherokee Nation nel mondo". L'invito a mandare i semi è arrivato dall'italiano Luigi Guarino, direttore scientifico del Global Crop Diversity Trust, che dopo aver ascoltato una intervista del responsabile risorse ambientali della tribù, Pat Gwin, ha deciso di mandare una mail  provando a chiedere - per la prima voltà a una tribù di nativi degli States - i preziosi semi da conservare. "Siamo stati onorati della sua richiesta" spiegano dall'Oklahoma.

I semi inviati erano conservati nella Cherokee Nation Seed Bank e, come hanno raccontato i biologi che si occupano del centro, "abbiamo sempre sperato di poter proteggere al meglio le nostre colture tradizionali e depositare un giorno i nostri semi alle Svalbard. Ora il sogno si avvera".

La super fortezza d'acciaio fra i ghiacci, che vanta sistemi di sicurezza di ultima generazione e nuovi lavori per cercare di contenere lo scioglimento dei ghiacci e del permafrost legato alla crisi climatica, è considerata infatti una banca sicurissima per poter garantire alle future generazioni cibo e colture. Il caveau ha infatti la capacità di immagazzinare 4,5 milioni di varietà differenti.

Per questo, ben felici di aver protetto i propri semi, i nativi si dicono ora soddisfatti: "Finché avremo le nostre piante Cherokee, i Cherokee esisteranno. Noi non siamo noi, senza le nostre piante" ha raccontato orgoglioso Pat Gwin.
    </content></article>
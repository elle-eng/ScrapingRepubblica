<?xml version='1.0' encoding='utf-8'?>
<article><type>digitale</type><title>Clima, Greta parla davanti a 30 mila persone a Bristol: "Noi siamo il cambiamento"</title><subtitle /><author>
		dal nostro inviato ANTONELLO GUERRERA
	</author><date>28 Febbraio 2020</date><content>
        



	


	
	
	
	





    
    



    



  
  	
      	



	













    


    &lt;img src="https://www.repstatic.it/content/nazionale/img/2020/02/28/201553248-2ea9314a-2d51-475b-b70f-8c7d1ecc7581.jpg" alt="La manifestazione di oggi a Bristol con Greta Thunberg"&gt;

    
  
  
      La manifestazione di oggi a Bristol con Greta Thunberg (afp)
  

	




BRISTOL - "Make Earth Greta again". È uno dei tanti e speranzosi cartelli dei 30mila accorsi, molti dei quali giovanissimi. Ma non è un inno trumpiano, bensì una Woodstock del clima, nel fango di College Green, di fronte al municipio di Bristol. Qui oggi decine di migliaia di persone, molti dei quali adolescenti o addirittura bambini, si sono radunate nonostante la pioggia battente, gli stivali e i pantaloni inzaccherati contro Il cambiamento climatico, per salvare la "Earth", la Terra. È un altro, straordinario Friday for Future, un venerdi per il futuro, senza scuola perché di protesta. E Perché oggi qui c'è la rockstar di questa marea di adolescenti, delle loro famiglie e delle nuove generazioni "verdi": Greta Thunberg.
 



	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/02/28/201234656-5741b6b9-7f3a-4e20-a74e-b1441d809bdd.jpg"&gt;

    
  
  

	





"Greta, Greta!!", grida impazzita questa valanga di adolescenti col fango sulle mani, in faccia e nei capelli. Ma cosa importa? È pur sempre madrenatura, la quale tutti questi piccoli attivisti vogliono difendere e curare: è la missione principale delle loro giovani ma mature esistenze. Tutto il resto non conta. "Non esiste un plan-et (piano/pianeta) B", si legge su uno dei tantissimi cartelli, oppure "meno Boris (Johnson), più foreste", "Marciate ora o dopo dovrete nuotare", con riferimento allinnalzamento del livello dei mari, "Cari conservatori (il partito del premier Boris Johnson, ndr), ok boomer!", "Ora tocca a noi", "Non ci arrenderemo mai", eccetera.

Sibi, Lydia e Linny Leevox sono tre sorelle. Vengono dalla vicina Bath e hanno rispettivamente 11, 15 e 16 anni. "Siamo qui, tutte e tre, perché amiamo Greta" dice la 15enne Lydia, "senza di lei non saremmo mai arrivati a questa urgenza e questa coscienza dell'argomento del "climate change". Ha fatto tutto da sola. Greta è il nostro eroe". "Chi altro in questi ultimi anni è stata più potente di lei? Nessuno!", si inserisce la sorridente Linny "in cosi poco tempo, alla sua età, chi altro ha conquistato il mondo così? Il pianeta è la nostra casa, per questo siamo qui: è una "casa" che vogliamo rendere più bella, confortevole e soprattutto vogliamo salvarla".




	


	
	
	
	





    
    





  
  	
      	



	













    


    &lt;img src="https://www.repstatic.it/content/nazionale/img/2020/02/28/201254288-c403f8dc-fe1e-4fd9-b6a4-12a44523c0d7.jpg" alt="Le sorelle Lydia e Linny Leevox"&gt;

    
  
  
      Le sorelle Lydia e Linny Leevox 
  

	





La pioggia si fa sempre più forte. Greta non arriva. Sul palco alimentato da un pannello solare - oggi fiacco viste le pessime condizioni meteo e in attesa dell'ennesima tempesta del weekend oltremanica - si alternano vari e giovanissimi attivisti locali. La colonna sonora è emblematica: "Stayin' alive", restiamo vivi, dei Bee Gees, "Here comes the sun", ecco il sole, firmata Beatles e "Don't stop me now", non fermarmi adesso, i Queen. I giovani attivisti locali intanto spiegano che è stata scelta Bristol per accogliere Greta perché qui, poco tempo fa, dopo le proteste degli ambientalisti è stata bloccata l'espansione dell'aeroporto internazionale vicino. Perché qui è partita la rivolta contro la controversa tecnica di estrazione del "fracking". Eccetera.

"Eccola, amore mio, guardala, è Greta!" annuncia una mamma di Londra alla sua bambina che solleva dal passeggino impantanato nel fango. La piccola e travolgente Greta Thunberg  è arrivata, finalmente. Cappellino di lana grigio, giacchetto giallo e maglione magenta, sale sul palchetto e il pubblico esplode come un gol. Il nuovo idolo dell'ambientalismo mondiale è di poche parole, ma entusiasmante: "L'emergenza climatica sinora è stata totalmente ignorata dai politici, dai media e dal potere" sostiene Greta con la sua voce incredibilmente matura, "gli adulti si comportano come bambini, mentre noi, alla nostra età, dobbiamo essere adulti e rimediare ai loro danni".

"Il mondo è in fiamme e dunque dobbiamo salvarlo a tutti i costi. Il cambiamento non arriverà da un giorno all'altro", avverte la 17enne attivista svedese mentre legge i suoi pochi appunti da un cellulare, "ma se siamo uniti arriverà, state tranquilli". Riesplodono i cori "Greta, Greta!", che infine ingrazia tutti, accenna un sorriso e va via senza salutare, ma con un appello: "Ora mettiamoci in marcia", che parte pochi minuti dopo, dal muro di un'opera del misterioso artista di strada Banksy, "Well Hung Love" fino al centro città. 
 



	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/02/28/201314017-452667eb-edb2-4c4f-bda4-d75ed5989a1c.jpg"&gt;

    
  
  

	





Dove arriveranno questi ragazzi? Probabilmente molto lontano. Ma il primo traguardo sarà il fondamentale vertice sul clima di Glasgow il prossimo autunno. Intanto Greta ha incontrato in Regno Unito nei giorni scorsi un'altra giovan ma famosa attivista, la pachistana Malala Yousafzai, che studia a Oxford dopo esser scampata anni fa alla furia omicida dei Taliban. E il 4 marzo Greta sarà invitata dalla Commissione Europea a discutere proprio di clima. La marcia è appena iniziata.

 
    </content></article>
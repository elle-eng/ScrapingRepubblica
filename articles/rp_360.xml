<?xml version='1.0' encoding='utf-8'?>
<article><type>cartaceo</type><title>Australia  Neve e grandine dopo gli incendi</title><subtitle /><author /><date>28/02/2020</date><content>Non finisce la pazza estate australiana: dopo le temperature record e gli incendi che hanno devastato buona parte del Paese nei giorni scorsi nonostante la stagione, è nevicato sulla cima di Ben Lomond, una montagna nel nord-est della Tasmania. La grandine invece ha fatto la sua comparsa in zone molto più ampie del Paese, coprendo interi campi coltivati, che in questa stagione sono di solito verdi brillanti. Anche nel resto della regione precipitazioni e temperature fredde, non oltre i 10 gradi alle 11 di mattina, molto al di sotto della norma.

Intanto una ricerca dell’università di Sidney rivela che gli incendi che hanno colpito il Paese negli ultimi mesi sono “globalmente senza precedenti” e hanno bruciato oltre un quinto delle foreste, nel pieno di una siccità mai registrata prima, legata a sua volta al cambiamento climatico. I fuochi hanno bruciato circa 5,8 milioni di ettari di foreste di latifoglie.

THOMSON/GETTY IMAGES</content></article>
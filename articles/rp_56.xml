<?xml version='1.0' encoding='utf-8'?>
<article><type>cartaceo</type><title>Moda e cambiamenti climatici la scelta etica di Pitti Uomo</title><subtitle /><author /><date>09/01/2020</date><content>risponde Giuseppe Calabrese Egregio Direttore, vorrei esprimere la mia soddisfazione per la decisione di incentrare questa edizione di Pitti Uomo sul tema della lotta al cambiamento climatico. Qualcuno potrebbe considerare la scelta scontata, magari bollandola come una mera trovata commerciale. Ma quel qualcuno sarebbe in malafede: la consapevolizzazione delle persone verso questa tematica deve passare anche attraverso manifestazioni del genere.

Voglio dire, poco importa se la sostenibilità è ancora più nelle intenzioni che nei fatti: l’importante è parlarne, esprimere la ferma volontà di andare in quella direzione perché la sostenibilità è una faccenda quotidiana, così come la moda. Non vedo dunque dove sia il problema nel tentare di invogliare il consumatore ad acquistare in maniera più consapevole. Dopo anni in cui si è continuato a comprare senza mai porsi domande sulla provenienza della merce, sui modi di produzione, sui costi per l’ambiente, è adesso fondamentale educare al consumo.

L.R.

C erto che è giusto così. Più larga è la  platea — e quella di Pitti è larghissima — e maggiore eco ha il messaggio. Il clima è un bene prezioso per tutti.

Lettere

Via Lamarmora,  45, 50121  Firenze E-mail

Per scrivere a  Repubblica firenze@repubb  lica.it</content></article>
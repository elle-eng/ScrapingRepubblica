<?xml version='1.0' encoding='utf-8'?>
<article><type>cartaceo</type><title>L’Africa supera l’Amazzonia È il polmone verde del mondo</title><subtitle /><author /><date>11/03/2020</date><content>Il grande spazzino dell’atmosfera terrestre non è più la densa foresta dell’Amazzonia bensì quella africana  del bacino del Congo. Se la vasta giungla sudamericana era finora considerata il più potente annientatore  di carbonio, oggi questo lavoro essenziale per la salute del pianeta lo svolgono meglio le foreste del Continente nero, che assorbono la fetta più importante delle emissioni  mondiali di CO2. A rivelarlo è uno studio pubblicato sull’ultimo numero della rivista Nature , che mette in guardia contro i rischi legati  alla crescente debolezza dell’Amazzonia  nel catturare e trasformare  l’anidride carbonica. Secondo l’autore dell’articolo, il professor Wannes Hubau, che è ricercatore al Museo reale dell’Africa centrale di Bruxelles, il picco massimo dell’assorbimento del CO2 da parte della giungla sudamericana si è registrato  negli anni Novanta, ma da allora la sua capacità di neutralizzare  il gas ha cominciato a diminuire a ritmi inquietanti. «La sua capacità  di assorbimento è diminuita d’un terzo negli ultimi vent’anni, ed entro il 2040 l’Amazzonia potrebbe  risputare più CO2 di quanto ne sequestri», scrive il professore Hubau.

I motivi di questo calo sono legati  alla massiccia deforestazione ma anche all’effetto del surriscaldamento  sugli equilibri degli ecosistemi  forestali. «Gli scienziati si sono sempre focalizzati sulla distruzione  delle foreste, ma ci sono anche altri fattori meno visibili che partecipano  alla loro trasformazione, e

Il Continente nero dei quali è importante tener conto  », dice ancora Hubau, che ha misurato  l’impatto del cambio climatico  sulla crescita o il deperimento degli alberi di foreste intonse, seguendo  l’evoluzione di oltre cinquecento  particelle di circa un ettaro,  sia in Africa sia in Amazzonia.

Ebbene, il primo effetto dell’aumento  del CO2 è una straordinaria accelerazione nella crescita degli alberi, fenomeno che però viene bloccato dall’aumento della temperatura  e dai ripetuti episodi di siccità.  Ciò è più evidente in Amazzonia,  dove la mancanza di pioggia ha provocato in ampie regioni la morte  di centinaia di migliaia d’alberi. In Africa, invece, soprattutto in quelle aree di un’altitudine di circa 200 metri sul livello sul mare, e quindi con una temperatura media di 1,1 gradi inferiore rispetto a quella  amazzonica, gli alberi hanno resistito  meglio. Fatto sta, insiste nel suo articolo il professor Hubau, che bisogna ad ogni costo difendere tutte  le foreste tropicali: i loro alberi possono immagazzinare 250 miliardi  di tonnellate di carbonio, il che equivale a quasi un secolo di emissioni  di combustibili fossili.

©RIPRODUZIONE RISERVATA

Le foreste africane sono in grado di assorbire più anidride carbonica rispetto all’Amazzonia

ANSA/JUAN IGNACIO RONCORONI

Argentina, in marcia per l’aborto

Decine di migliaia di donne hanno manifestato per le strade di Buenos Aires, in Argentina, per chiedere la legalizzazione dell’aborto e denunciare la violenza sulle donne. Si sono radunate tra Plaza de Mayo, dove si trova la Casa Rosada, sede del governo, e il centro della capitale davanti al Palazzo del Congresso. Nel 2019 nel Paese ci sono stati 299 femminicidi</content></article>
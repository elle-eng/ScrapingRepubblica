<?xml version='1.0' encoding='utf-8'?>
<article><type>cartaceo</type><title /><subtitle /><author /><date>07/01/2020</date><content>Intervista al miglior attore drammatico per “Joker”

di Silvia Bizio LOS ANGELES — «Non sono mai stato tanto fiero come oggi di partecipare a una cerimonia di premiazione», dice Joaquin Phoenix dopo la sua vittoria ai Golden Globe come miglior attore drammatico per Joker di Todd Phillips.  Contento per due motivi: la statuetta  e perché la Hollywood Foreign  Press Association ha scelto un menù vegano per la cerimonia, anche  per venire incontro all’attore.

Joaquin, felice del premio?

«Sinceramente e onestamente sì. E mi è piaciuto molto anche il fatto che abbiano messo uno spazio dove incidono direttamente l’etichetta con il tuo nome e l’attaccano al Golden Globe subito dopo la cerimonia... interessante da vedere».

Cosa pensa della decisione della di optare per un menù vegano?

«È la prima volta che ho potuto mangiare a questa cerimonia, sono commosso, è una decisione eccellente. È un passo importante, dovrebbero farlo anche le altre cerimonie, i Sag Awards, i premi dei critici, gli Oscar. L’allevamento è la terza causa del cambiamento climatico, usa il 75 percento dell’acqua, è la maggior causa inquinante dell’acqua, le statistiche sono spaventose e l’evidenza innegabile. È come quando ci siamo resi conto di quanto fosse pericoloso il tabacco e il fumo passivo, ed è stato reso illegale nei luoghi pubblici. Ora abbiamo capito che consumare prodotti animali non è più una scelta personale, ma comporta enormi conseguenze per il resto del mondo e tutti noi. Quindi è stato coraggioso da parte della Hollywood Foreign Press Association prendere questa decisione, e mi sento più fiero che mai di questo premio».

Come si è preparato per “Joker”?

«Ero soprattutto curioso delle medicine che prendeva e dei loro effetti collaterali. E ho letto vari libri su assassini politici che condividono tipi di personalità simili a quella di Arthur, ma non dico chi sono perché queste persone hanno già ricevuto abbastanza attenzione».

Si parla già di sequel.

«Se dovesse succedere non sarebbe per seguire le regole, ma perché io e Todd avremo trovato il modo per esplorare ulteriormente il personaggio. Quello sarebbe l’unico motivo».

©RIPRODUZIONE RISERVATA f Consumare  prodotti  animali ha enormi conseguenze per il mondo e per noi tutti g

Attore Joaquin Phoenix, 45 anni</content></article>
<?xml version='1.0' encoding='utf-8'?>
<article><type>cartaceo</type><title>A diciassette anni leader d’opinione a livello mondiale</title><subtitle /><author /><date>22/01/2020</date><content>In un anno e mezzo è passata dalla solitudine della sua prima  e silenziosa protesta alla capacità  di smuovere 13 milioni di persone contro la crisi climatica.  Il peso di influencer non solo ambientale, ma ormai anche  politico e sociale di Greta Thunberg, eletta personaggio del 2019 dal Times, è oggi sempre  più evidente. Megafono della  lotta ai combustibili fossili, la giovane svedese ha ispirato e guidato il movimento Fridays For Future smuovendo le coscienze  di oltre tredici milioni di ragazzi in 224 differenti Paesi  che, a loro volta, hanno coinvolto  milioni di famiglie. Una influenza registrata già nelle scorse Europee quando l’“effetto  Greta” ha contribuito all’onda  verde che ha travolto paesi come l’Austria, dove i voti ai Verdi sono triplicati, ma anche Germania, Francia o Irlanda.

Ora la forza comunicativa di Greta fa breccia soprattutto sul web dove ha raggiunto quasi  10 milioni di follower su Instagram,  poco meno di Henry e Meghan e decisamente più di leader politici come Macron, Merkel o Salvini, che contano meno di due milioni. Il suo grande “nemico” invece, lo scettico del clima Donald Trump, la supera con 17 milioni.  Ma c’è un “piccolo” dettaglio  a favore di Greta: con i suoi diciassette anni, il futuro è nelle  sue mani.

Persona dell’anno per Time</content></article>
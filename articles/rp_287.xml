<?xml version='1.0' encoding='utf-8'?>
<article><type>digitale</type><title>Bob Quinn, il signore che ha inventato il Kamut</title><subtitle /><author>
		Eleonora Cozzella
	</author><date>14 Febbraio 2020</date><content>
        Porta sempre sempre un cappello da cow-boy decorato con un paio di spighe di grano, ha un sorriso come gli americani dei film americani ed è l'inventore del Kamut. Sì, perché il grano Khorasan - commercialmente noto come "Kamut" - è una delle varietà di grano duro più antiche del mondo e Robert 'Bob' Quinn a suo tempo ne ha intuito le potenzialità, registrando il marchio che oggi è una potenza internazionale multimilionaria.
Non solo business, s'intende perché Quinn crede fermamente in un mondo agricolo migliore, in un esempio virtuoso rispetto alla deriva dell'agricoltura industriale statunitense, di cui lui stesso poteva esser parte. Si è invece convertito al biologico e ha iniziato ad approfondire i suoi studi. Nel suo libro "Grain by Grain" sostiene che il grano antico e metodi di coltivazione più rispettosi della natura possono far bene contemporaneamente agli affari, al pianeta e alla salute. "Coltivando in modo saggio - dice - si creano posti di lavoro, si può contribuire a frenare l'epidemia di obesità, aiutare a rallentare il cambiamento climatico e altro ancora".




	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/02/13/161144577-69c8d30c-9b81-46a9-b423-221996d206ee.jpg"&gt;

    
  
  

	





Quinn proviene da tre generazioni di coltivatori di grano del Montana.
Quindi ha sempre pensato che un giorno avrebbe semplicemente lavorato nell'azienda di famiglia? 
"Sì, tra enormi distese, sempre più tecnologia e meno uomini. Ma quando avevo 16 anni un incontro fortuito con uno sconosciuto in una fiera della contea mi mise su una strada diversa. Ero alla fiera Fort Bend a soli 30-40 miglia dal nostro ranch e camminavo pigramente sgranocchiando noccioline. A un certo punto un anziano signore mi ha fatto cenno di avvicinarmi e ha detto "Ehi figliolo! Ti piacerebbe un po' di "King Tut's Wheat?".

E così il giovanissimo Bob si ritrova dei chicchi di grano gigante nella mano. Che ne ha fatto?
"Lo diedi a mio padre perché lo conservasse. Poi ho come dimenticato, accantonato quell'incontro. Ma anni dopo nel 1977, fresco di Ph.D. in Biochimica vegetale alla California University mentre facevo merenda con un pacchetto di snack Corn Nuts®, leggo sulla confezione che sono a base di mais gigante. Ricordandomi del Grano gigante di Re Tut, decisi di contattare l’azienda Corn Nuts® per capire se fossero interessati alla produzione di uno snack con grano gigante. E me ne feci mandare un barattolo dal padre Mack. Le prime prove ebbero successo. Tuttavia, dopo aver appreso della disponibilità limitata di materia prima, l'azienda decise di non proseguire con il progetto".




	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/02/13/161144418-f56935a7-12a7-47de-89e3-af92cef928c2.jpg"&gt;

    
  
  

	





Ma ancora qualcosa la faceva sperare? 
"Sì e infatti nello stesso periodo, cominciai a interessarmi di agricoltura biologica e nel 1986 ebbi il mio primo raccolto certificato biologico. Entro il 1989, l'intera azienda agricola della famiglia Quinn diventa biologica".

Nel 1990, Bob e Mack,  registrano il marchio "KAMUT" coltivato secondo il metodo dell’agricoltura biologica. La domanda cresce rapidamente: il pubblico dimostra di gradire di più gli alimenti fatti con questo grano e lo sentono più facile da digerire rispetto ai 'grani moderni', da Bob e non solo considerati responsabili della maggior diffusione dell'intolleranza al glutine.
"Non può che essere così - dice Bob - perché se si riflette, il grano ha costruito le grandi civiltà occidentali di dei Babilonesi, degli Egiziani, dei Romani. Era la base della vita e ora all'improvviso negli ultimi 50 anni, il 20 percento delle persone non riesce a mangiarlo. Dubito che mille anni fa, o un paio di migliaia di anni fa, al culmine di alcune di queste grandi civiltà, esistesse quel problema. E penso che sia principalmente dovuto al modo in cui abbiamo cambiato il grano". 




	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/02/13/161144871-7ccbd102-2490-40fd-93a7-e924668c356b.jpg"&gt;

    
  
  

	





Cioè che cosa è cambiato negli ultimi cinquanta-sessant'anni?
"L'attenzione su alti rendimenti. E così la pianta è stata resa più corta, resa resistente alle malattie delle piante, forse è stata fatta ancora più ricettivs alle alte dosi di azoto solubile per i fertilizzanti chimici, per produrre grandi rese. Questo è dal lato della fattoria. Per quanto riguarda i prodotti da forno, sono stati aumentati i volumi delle pagnotte, modificando il glutine in modo che possa contenere più aria. Quindi puoi fare il famoso pane bianco American Wonder, e quel pane è più leggero e ha più area. Quindi i fornai sono in grado di vendere aria per il prezzo del pane, essenzialmente. E loro lo adorano. Possono fare più pane con meno grano".

Per questo nel libro parla della perdita di valore nutrizionale in molte di queste varietà moderne? Quando ha elaborato la sua tesi? 
"Ricordo la prima volta in cui ho davvero messo in discussione il sistema industriale, chimico e agricolo che mi era stato insegnato. Avvenne alla fine del mio corso di laurea durante la visita in un frutteto dove venivano raccolte le pesche, e sembravano assolutamente deliziosamente mature, con un meraviglioso colore di frutta dall'aspetto maturo. Ma dentro erano acerbe, verdi come l'erba. Erano dure come sassi. Palle da baseball più che cibo. E non avevano sapore. Ma erano state spruzzate con un petrochimico che faceva cambiare colore alla pesca e sembrava che fosse una pesca matura. E quindi possono essere raccolti e spediti alla rinfusa in tutto il paese, senza timore di ammaccarli o gestirli uno per uno, come avresti a che fare con la pesca quasi matura. Questo era considerato un grande progresso nella produzione agricola. E per me è stato coome assistere a una frode, in realtà, perché stai fingendo di vendere qualcosa che sembra davvero buono e che non era affatto buono".




	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/02/13/161955038-cc5e4b8e-e21d-4c55-978b-5faef82f268e.jpg"&gt;

    
  
  

	





Nel libro lei è molto critico col Dipartimento dell'Agricoltura degli Stati Uniti, con le grandi corporazioni come la Monsanto, l'intero sistema capitalista. Accusa loro? 
"È difficile indicare la colpa quando anche il pubblico è complice, quando le persone acquistano così facilmente cibo economico. Vanno dove possono risparmiare denaro e usarlo in altri modi. Ora è il momento che iniziamo a capirlo, per iniziare a guardare al cambiamento. Pagare cibo a poco prezzo non è un risparmio se si ripercuote sulla nostra salute. Abbiamo bisogno di educazione. Vera educazione. Per fare cambiamenti nel nostro sistema alimentare dobbisamo riconnettere l'idea di salute e cibo, o cibo e salute. Ippocrate insegnò questo 2300 anni fa che il cibo dovrebbe essere la nostra medicina e la medicina dovrebbe essere il nostro cibo. E se dovessimo riconnettere l'idea che il cibo è in qualche modo legato alla salute - che è assolutamente vero, ha tutto a che fare con la salute - e iniziare a pensare in quel modo, allora sarebbe più facile".

Cambierebbe anche l'atteggiamento delle multinazionali?
"Si, sono fiducioso. Stiamo andando nella giusta direzione, quello del bio e del cibo più naturale è ancora piccolo ma è un movimento in crescita.

Lei da questo punto di vista ama il mercato italiano
"Sono i nostri maggiori acquirenti. Gli italiani amano il Kamut, in tutti i prodotti da forno, dai biscotti al pane, alla pasta, come quella del mio cliente e amico Riccardo Felicetti, che ne fa una pasta Monograno che mangio due volte a settimana. Credo che gli italiani per le loro tradizioni, la passione per il cibo e la convivialità siano più attenti alla qualità della vita e al gusto degli alimenti. Qui ho oltre 300 aziende licenziatarie e più di 70 aziende convertite al biologico al fine di entrare nella filiera Kamut. Kamut International fa l’85% del proprio business in Europa e il 75% è in Italia. Su più di 2mila prodotti a base di grano Kamut, oltre l’80% arriva dal vostro Paese, che si è inventato prodotti addirittura il gelato e le bibite al Kamut: la creatività italiana è sorprendente. Siamo sbarcati in Italia 25 anni fa avviando un contratto con un pastificio, Roberto Becchini, che oggi non esiste più. Ci avevano sconsigliato di investire in Italia e invece abbiamo tenuto duro, dopo 5-6 anni abbiamo debuttato al Sana, il Salone internazionale del biologico di Bologna, e lì in fiera ci siamo resi conto delle centinaia di prodotti alternativi che le vostre aziende realizzavano".
    </content></article>
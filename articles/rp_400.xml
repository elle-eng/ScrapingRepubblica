<?xml version='1.0' encoding='utf-8'?>
<article><type>cartaceo</type><title>Le quattro domande di un ’umanità spaventata</title><subtitle /><author /><date>07/03/2020</date><content>S ento  più che mai il limite del mio mestiere, i  dubbi e le trappole dell’impreparazione. Invidio chi per cinismo o brillantezza riesce a scherzare su questi argomenti. Io non sono capace.

Per non drammatizzare subito: ho letto di zuppe di pipistrelli impazziti perché privati delle bacche di cui si cibavano, che hanno cominciato a nutrirsi di pesci trasmettendo loro i virus, nel segno di una natura diventata suicida.

Mi chiedo come sia possibile leggere un qualsiasi giornale usato o schermo, visto che tra lo scritto e il vedente c’è sempre meno di un metro.

Mi chiedo chi ha avuto l’idea che un concerto è contagioso ma un’affollata apericena no.

Ed ecco le domande, ingenue quanto volete (ma ogni ingenuità contiene un virus di verità inattesa).

Uno: in tutti i paesi del mondo qual è il rapporto tra le spese per gli armamenti e la ricerca sui nuovi virus, le mutazioni e le possibili nuove epidemie.

Seconda domanda, la più contestabile ed esposta al dileggio: perché pochissimi hanno messo in relazione il corona virus col cambiamento climatico? È passata la moda?

Terza domanda: è vero che la Cina e altri paesi conoscevano da tempo questo virus ? Asserzione fatta da studiosi competenti e non inclini a scherzare.

L’ultima domanda è terribilmente semplice. La faccio a nome della comunità scientifica, intesa non come casta di professionisti, ma come insieme di un’umanità spaventata e sofferente che ha il diritto di capire, sapere e studiare.

La domanda è: ci state nascondendo qualcosa?

©RIPRODUZIONE RISERVATA

Lo scrittore Stefano Benni</content></article>
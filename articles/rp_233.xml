<?xml version='1.0' encoding='utf-8'?>
<article><type>digitale</type><title>Messaggi dal futuro: verso una Società 5.0 tutta italiana</title><subtitle /><author /><date>05 Febbraio 2020</date><content>
        Una società sostenibile, efficiente, innovativa. E al centro di tutto l'uomo, perché proprio le persone devono trarre beneficio dallo sviluppo delle nuove tecnologie digitali, sempre più human-friendly e pensate per migliorare la vita di tutti. Si parla di Society 5.0, ovvero di un modello economico-sociale con una visione umano-centrica. Una società fondata sui principi di cooperazione e di economia circolare in cui tutto è interconnesso: il pubblico con il privato, gli oggetti con le persone, le persone con l'ambiente circostante, l'ambiente con le tecnologie, in un dialogo continuo per migliorare i servizi ed affrontare le sfide sociali di oggi.






	
	
	
	




  
  	
      	



	















&lt;img src="https://www.repstatic.it/content/nazionale/img/2020/01/29/135441513-8ac18eca-9261-4960-9b44-322f28ff4e69.jpg" alt=""&gt;

    
  
  
  

	





Questo e molto altro è racchiuso dallo studio "Verso la creazione di una Società 5.0 in Italia", realizzato da Hitachi e The European House - Ambrosetti, che analizza le possibilità per la realizzazione della Società 5.0 in Italia, presentato a Milano durante l’Hitachi Social Innovation Forum che si è svolto a novembre scorso. Il documento approfondisce l'uso delle nuove tecnologie e la visione incentrata sull'uomo di Hitachi, valori economici e ambientali in linea con la Society 5.0 ed il raggiungimento dei "Sustainable Development Goals" (SDGs - Obiettivi di sviluppo sostenibile), concordati dall’ONU e idealmente realizzabili entro il 2030.






	
	
	
	




  
  	
      	



	















&lt;img src="https://www.repstatic.it/content/nazionale/img/2020/01/29/135346866-78770a3a-fa5a-4aa1-afce-c901596fb470.jpg" alt=""&gt;

    
  
  
  

	





“Society 5.0 è un piano strategico concepito per superare e risolvere i problemi che la società sta affrontando e crediamo sia un modello che dovrebbe essere esportato anche al di fuori del Giappone, perché anche in altri Paesi può portare gli stessi benefici - ha dichiarato Lorena Dellagiovanna, Country Manager di Hitachi in Italia e membro del Cda di diverse società del Gruppo presenti nel nostro Paese -. In questa evoluzione digitale l’approccio uomo-centrico è fondamentale perché non si crea una società sostenibile se non si parte dai bisogni delle persone: il benessere e la sicurezza delle persone devono essere al centro”. L'approccio distintivo consiste nella combinazione di due pilastri: tecnologia (Big Data, IoT, AI, Robotica) e cooperazione (attori privati e pubblici, istituzioni, amministrazioni, ecc.). Urbanizzazione, invecchiamento della popolazione, scarsità di risorse e cambiamento climatico sono solo alcune delle sfide che dovremo affrontare nei prossimi anni. La soluzione è dunque nell'innovazione sociale che Hitachi ha identificato in cinque settori chiave: mobilità, smart life, industria, energia e IT. 






	
	
	
	




  
  	
      	



	















&lt;img src="https://www.repstatic.it/content/nazionale/img/2020/01/29/135058229-611c337e-605e-4341-a2f1-8144b207e2e1.jpg" alt=""&gt;

    
  
  
  

	





Scendendo nel dettaglio, il Whitepaper "Verso la creazione di una Società 5.0 in Italia" pone l’attenzione sul ruolo delle aziende del settore privato e tecnologico, utilizzando come esempio il contributo concreto di Hitachi, raggiunto attraverso l’impegno e l'offerta di prodotti e tecnologie altamente innovativi capaci di sostenere una trasformazione positiva della società italiana. La situazione italiana presenta, infatti, sfide simili a quelle che deve affrontare il Giappone. Per questo l’esperienza accumulata da Hitachi in patria, abbinata alle caratteristiche gestionali e agli approcci di sviluppo ormai consolidati, le permettono di essere un interlocutore privilegiato per l’attuazione degli stessi processi nel Bel Paese e di fungere da elemento trainante.
 




	
	
	
	




  
  	
      	



	















&lt;img src="https://www.repstatic.it/content/nazionale/img/2020/01/29/135130899-2b5b67cc-fe05-4b5e-b556-82811359aebb.jpg" alt=""&gt;

    
  
  
  

	





Sin dalla sua fondazione, nel 1910, attraverso lo sfruttamento delle più moderne tecnologie, Hitachi è stato un promotore di innovazione sostenibile, offrendo soluzioni ai diversi problemi economici, sociali e ambientali che la società ha dovuto affrontare di volta in volta. Oggi, grazie alla definizione di una Tecnologia Operativa (OT) in grado di semplificare i processi di produzione, e lo sviluppo di sistemi di IT (Information Technology) su larga scala, in grado di supportare le infrastrutture, Hitachi è diventato un leader universalmente riconosciuto per la qualità e l'affidabilità dei suoi prodotti e servizi, oltre che un precursore globale in termini di fornitura di soluzioni tecnologiche in grado di rispondere alle esigenze degli individui e della società.
 




	
	
	
	




  
  	
      	



	















&lt;img src="https://www.repstatic.it/content/nazionale/img/2020/01/29/135220935-aac055e7-5533-4f6e-9bd9-465611ca8c07.jpg" alt=""&gt;

    
  
  
  

	





Le tecnologie progettate da Hitachi, infatti, sono utilizzate per promuovere attivamente il miglioramento della vita delle persone: l'innovazione sociale implica la trasmissione dell'innovazione verso il benessere della comunità, favorendo una convergenza di tecnologie, industrie e modelli di business. La crescita economica è una componente chiave dello sviluppo sostenibile e gli SDGs la incoraggiano esplicitamente attraverso livelli elevati di produttività e innovazione tecnologica, che diventano i mezzi per guidare il progresso, garantire un'occupazione piena e produttiva e un lavoro dignitoso per tutti.




    


I dati presentati nella ricerca, basati sull’elaborazione di quelli forniti da Mediobanca nel 2019, pongono infatti il colosso giapponese al 16° posto tra le società straniere in Italia e al 74° posto tra tutte le società industriali e di servizi, con un tasso di crescita che vede Hitachi come la seconda società di proprietà estera in più rapida crescita in Italia, la quinta in tutta la classifica. E anche dal punto di vista sociale, Hitachi svolge un ruolo importante in termini di occupazione. Il gruppo ha infatti aumentato la sua forza lavoro totale in Italia: tra il 2015 e il 2018 il numero di dipendenti è passato da 4.012 a 5.532, registrando un CAGR (Compound Annual Growth Rate – Tasso di Crescita Annuale Composto) di +11,3%, e imponendosi come prima società di proprietà estera in Italia in termini di crescita dell'occupazione nel periodo considerato, sesto gruppo nella classifica delle principali società industriali e terziarie del paese (elaborazione dei dati sull’occupazione forniti da Mediobanca e Istat). Il contributo complessivo di Hitachi all'occupazione italiana ammonta a quasi 13.300 persone (fonte elaborazione Hitachi).
Nello studio sono illustrati numerosi esempi di progetti realizzati da Hitachi nel nostro paese seguendo i precetti della Società 5.0. Vediamone alcuni.

Mobilità e sicurezza. Abbiamo già parlato dell’apporto di Hitachi in Italia alla mobilità sostenibile, come nei casi della metropolitana di Milano o dei tram di Firenze, ma se guardiamo oltre i nostri confini ce ne sono molti altri, come la nuova metropolitana di Copenaghen, chiamata Cityringen, inaugurata a settembre 2019. Si tratta di una linea metropolitana senza conducente, altamente innovativa e completamente automatizzata. I treni senza conducente e i sistemi di segnalamento sono stati interamente prodotti in Italia.
 
Salute. Anche nell’ambito della ricerca medica Hitachi ha dato un contributo importante, grazie allo sviluppo della terapia protonica (PBT), una delle forme più avanzate di terapia del cancro disponibili. Nel dicembre 2019, con una gara pubblica, Hitachi è stata selezionata per fornire al Centro Nazionale di Adroterapia Oncologica (CNAO) il suo sistema avanzato di adroterapia.






	
	
	
	




  
  	
      	



	















&lt;img src="https://www.repstatic.it/content/nazionale/img/2020/01/29/135020706-bd185889-fe44-4096-bed8-b57128e00ece.jpg" alt=""&gt;

    
  
  
  

	





Energia. L’impianto che combina una membrana di Microfiltrazione e una di Osmosi Inversa co-implementato da Hitachi con Madel SpA, una delle più importanti aziende chimiche italiane nel settore della pulizia della casa e della cura del corpo, è un altro esempio degno di nota degli impatti positivi derivanti dall'economia circolare. In linea con gli obiettivi della Società 5.0, questa soluzione ha permesso di riutilizzare le acque reflue dell'azienda per creare nuovi prodotti, chiudendo il ciclo dei materiali.
 
Questi citati sono solo alcuni esempi concreti tra quelli realizzati dal colosso giapponese. Dallo sguardo d’insieme emerge che Hitachi è la dimostrazione di come, agendo nell’ambito del modello di Società 5.0, sviluppo economico, miglioramento ambientale e benessere sociale possano procedere di pari passo supportandosi a vicenda. Vessillo della Social Innovation e del Business to Society, Hitachi ha aperto la strada, in Italia, al concetto di sviluppo consapevole ed “umano-centrico”, con un percorso che porta verso progresso, salvaguardia del pianeta e benessere sociale. Per tutti.

Per approfondire:
White paper “Verso la Society 5.0”
Hitachi Social Innovation Forum 2019 EUROPE – Human-centric digital transformation  
    </content></article>
<?xml version='1.0' encoding='utf-8'?>
<article><type>digitale</type><title>Adesivi vergognosi su Greta Thunberg. L'attivista contro l'azienda petrolifera: "E' la dimostrazione che stiamo vincendo"</title><subtitle /><author /><date>02 Marzo 2020</date><content>
        



	


	
	
	
	





    
    





  
  	
      	



	













    


    &lt;img src="https://www.repstatic.it/content/nazionale/img/2020/03/02/161834053-396e9cd6-d114-4ce6-9d42-1b0841a894f1.jpg" alt="Greta Thunberg e l'adesivo con logo della compagnia petrolifera X-Site"&gt;

    
  
  
      Greta Thunberg e l'adesivo con logo della compagnia petrolifera X-Site 
  

	




Greta Thunberg di nuovo nel mirino, ma questa volta dei giganti dei combustibili fossili. In alcuni sticker con il logo della compagnia petrolifera canadese X-Site l'attivista per l'ambiente 17enne compare nuda mentre subisce la violenza di un uomo che la tiene per le trecce. L'immagine raccapricciante ha fatto il giro del web e, dopo la denuncia di Michelle Narang che lavora nel campo del petrolio, Greta ha risposto con un tweet: "Lo fanno solo per disperazione: è la dimostrazione che stiamo vincendo".



    They are starting to get more and more desperate...This shows that we’re winning. https://t.co/NLOZL331X9— Greta Thunberg (@GretaThunberg) February 29, 2020 


In un'intervista all'edizione canadese di HuffPost, Narang, che abita a Rocky Mountain House, nella provincia dell'Alberta, ha detto di aver tentato di chiedere conto dell'accaduto al direttore generale di X-Site, Doug Sparrow, domandando se si fossero resi conto che un'immagine del genere è un incitamento allo stupro. Per tutta risposta, a quanto pare la donna si è sentita dire: "Greta non è più una bambina: ha 17 anni". 



    Someone DREW A CARTOON of Greta Thunberg, a teenager, being violently raped. Naturally, some oilfield companymen decided to PRINT IT ON A PROMO STICKER WITH THEIR LOGO. Men love to laughingly remind us that if we speak out, we deserve what’s coming to us. https://t.co/DusntoCTIh— feminist next door (@emrazz) February 28, 2020 


Secondo un dipendente di X-Site sentito da HuffPost, gli adesivi - definiti "disgustosi e del tutto sbagliati" - farebbe parte di una campagna promozionale proposta all'azienda da applicare ai caschi dei dipendenti. Nonostante le numerose denunce sui social network, la Royal Canadian Mounted Police non intravede alcun reato: ha stabilito infatti che non può essere considerata pornografia infantile. "Il silenzio non produce cambiamenti", tuona il FFF canadese che con una petizione chiede alla X-site, oltre alle scuse nei confronti di Greta, di ritirare immediatamente dalla circolazione gli adesivi accusati di trasmettere "misoginia, pedofilia e violenza usate come armi".






	
		
			
			Greta cambia nome e diventa Sharon (per un giorno)
			





	
	



	
		di ENRICO FRANCESCHINI
	


			
			04 Gennaio 2020
			
		
		
            
            
                
                    
						 
						
						&lt;img src="https://www.repstatic.it/content/nazionale/img/2020/01/04/133149429-1a8642a4-d61f-4673-a527-b407b507ad21.jpg" alt="Greta cambia nome e diventa Sharon (per un giorno)"&gt;
                    
                
            
		
	


Non è la prima volta che Greta viene presa di mira con insulti e sberleffi. E non solo da quando ha conquistato le luci della ribalta per la sua protesta contro i cambiamenti climatici, che porta avanti dal 2018. Nel suo libro "La nostra casa è in fiamme" la giovane ambientalista, che soffre della sindrome di Asperger, racconta di aver vissuto momenti difficili già a scuola, dove veniva pesantemente bullizzata per il suo mutismo.






	
		
			
			Genio e fragilità, la sfida degli Asperger “Grazie a Greta non siamo più soli”
			





	
	



	
		Maria Novella De Luca, di MARIA NOVELLA DE LUCA
	


			
			10 Gennaio 2020
			
		
		
	

A soli 17 anni Greta è diventata ormai il simbolo di una militanza abbracciata da migliaia di giovani che combattono contro l'uso dei combustibili fossili chiedendo con forza ai governi di porre un limite alle emissioni di gas serra.






	
		
			
			Clima, Greta parla davanti a 30 mila persone a Bristol: "Noi siamo il cambiamento"
			





	
	



	
		Antonello Guerrera
	


			
			28 Febbraio 2020
			
		
		
            
            
                
                    
						 
						
						&lt;img src="https://www.repstatic.it/content/nazionale/img/2020/02/28/201553248-2ea9314a-2d51-475b-b70f-8c7d1ecc7581.jpg" alt="Clima, Greta parla davanti a 30 mila persone a Bristol: &amp;quot;Noi siamo il cambiamento&amp;quot;"&gt;
                    
                
            
		
	


In Italia lo scorso ottobre era comparso un fantoccio appeso a un cavalcavia di Roma, con la scritta "Greta is your god", che la sindaca Virginia Raggi aveva definito "vergognoso". Negli ultimi mesi di fronte ai ripetuti attacchi sui social Greta ha risposto più volte con tweet che ribadivano la forza delle sue convinzioni, quelle condivise dal movimento Fridays For Future, pur di portare avanti la lotta ai cambiamenti climatici.



    Misogyny, pedophilia &amp; violence being used as a weapon. Yes, they are desperate. Silence will not create change.Demand those responsible lose their jobs, &amp; #Xsite remove all distributed stickers &amp; apologize to Greta.#Care2 #Petition https://t.co/bzDKpfqiQ4— Fridays For Future Canada (@FFFCanada) March 1, 2020 


    </content></article>
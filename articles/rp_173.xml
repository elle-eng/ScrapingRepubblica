<?xml version='1.0' encoding='utf-8'?>
<article><type>digitale</type><title>Amazon, dipendenti ribelli protestano per il clima: "Bisogna fare di più"</title><subtitle /><author /><date>27 Gennaio 2020</date><content>
        



	


	
	
	
	







    



  
  	
      	



	













    


    &lt;img src="https://www.repstatic.it/content/nazionale/img/2020/01/27/180331941-cb5e49e6-7036-498b-bb69-c749b6768e24.jpg"&gt;

    
  
  
      (afp)
  

	




SONO centinaia: oltre 350. E hanno deciso di violare il regolamento aziendale per far sentire la loro voce sul clima. Sono i dipendenti Amazon che aderiscono all'Amazon Employees for Climate Justice (Aecj), prima linea della trincea ambientalista che chiede alla casa madre guidata da Jeff Bezos di rivedere le proprie politche per ridurre l'impatto.




    Hundreds of Amazon Workers Defy Company Policy, Citing “Moral Responsibility.” Here is our press release on what we’re doing and why: pic.twitter.com/HCV0jmb7cD— Amazon Employees For Climate Justice (@AMZNforClimate) January 26, 2020 


Poiché il codice che regola la comunicazione esterna non permette di rilasciare commenti pubblici sulle attività aziendali senza un'autorizzazione, i lavoratori di Amazon hanno preso posizione online per spingere il colosso dell'ecommerce a fare di più sul piano ambientale. I messaggi sono stati pubblicati ieri in un post su Medium da 357 impiegati dell'Aecj.






	
		
			
			Plastica addio: così le aziende aiutano l'ambiente. Greenpeace: "Ripartire dal packaging"
			





	
	



	
		Sara Ficocelli
	


			
			26 Ottobre 2019
			
		
		
            
            
                
                    
						 
						
						&lt;img src="https://www.repstatic.it/content/nazionale/img/2019/10/24/174246384-af266924-f462-4fc6-9c94-de30160d50a9.jpg" alt="Plastica addio: così le aziende aiutano l'ambiente. Greenpeace: &amp;quot;Ripartire dal packaging&amp;quot;"&gt;
                    
                
            
		
	


Nei messaggi - firmati con nome, cognome e qualifica professionale - i lavoratori esortano l'azienda a incrementare gli impegni climatici, Non manca chi critica il lavoro di Amazon con le agenzie federali e la fornitura di tecnologie alle compagnie petrolifere, così come i tentativi di reprimere il dissenso. Agli inizi di gennaio, la stampa americana ha riferito che i legali di Amazon avrebbero messo in guardia almeno due dipendenti sul rischio di essere licenziati, se fossero tornati a criticare pubblicamente le politiche ambientali dell'azienda. Le critiche riguardano il piano ambientale presentato il 19 settembre scorso da Bezos, che ha annunciato il raggiungimento delle emissioni zero di Amazon nel 2040. Secondo l'Aecj, la compagnia dovrebbe puntare alla neutralità carbonica nel 2030.

Amazon, da parte sua, non sembra avere accolto la protesta. "Invitiamo tutti i dipendenti ad impegnarsi, in maniera costruttiva, a lavorare assieme ai tanti team che all'interno di Amazon si occupano di sostenibilità così come di altri temi, - ha detto un portavoce - ma applichiamo la nostra politica di comunicazione esterna e non consentiremo ai dipendenti di denigrare pubblicamente o mettere in cattiva luce l'azienda o l'assiduo lavoro dei colleghi che stanno sviluppando soluzioni a questi difficili problemi".

"Poniamo molta attenzione a queste tematiche e la pagina dedicata alle 'Nostre Posizioni' lo chiarisce, delineando ciò che stiamo già facendo. Prendiamo come esempio il tema del cambiamento climatico: abbiamo fondato - evidenzia Amazon - il Climate Pledge, impegnandoci a ridurre a zero le emissioni di anidride carbonica entro il 2040, dieci anni in anticipo rispetto all'Accordo di Parigi. Prevediamo di utilizzare il 100% di energia rinnovabile entro il 2030 e abbiamo migliaia di persone che lavorano su iniziative legate alla sostenibilità all'interno della nostra azienda"  
    </content></article>
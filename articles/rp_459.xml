<?xml version='1.0' encoding='utf-8'?>
<article><type>digitale</type><title>Greenpeace all'Ue: "Il consumo di carne va ridotto del 70% entro il 2030"</title><subtitle /><author /><date>25 Marzo 2020</date><content>
        Il consumo di carne nell'Unione europea deve diminuire del 71% entro il 2030 e dell'81% entro il 2050 se vogliamo ridurre in misura sufficiente il contributo dell'agricoltura alla crisi climatica in corso. Tradotto in cifre: una media procapite di non più di 460 grammi di carne alla settimana entro il 2030 e di 300 grammi nel 2050, rispetto all'attuale media europea di 1,58 chilogrammi pro capite alla settimana.

E' il computo che Greenpeace sottopone alla Commissione europea al lavoro sulla strategia "farm to fork" (dal produttore al consumatore) prevedendo obiettivi concreti di riduzione degli attuali livelli di produzione e consumo di carne nell'Ue per ridurne l'impatto sull'ambiente.




	
		
			
			Più legumi meno bistecche, ecco la dieta salva-clima
			





	
	



	
		
			
				
				
				
					Giacomo Talignani
				
			
		
	


			
			27 Agosto 2019
			
		

		
            
            
                
                    
						 
						 
						&lt;img src="https://www.repstatic.it/content/localirep/img/rep/2019/08/27/214627503-ce60f8bf-5314-4acd-901c-f9430433c09f.jpg" alt=""&gt; 
                    
                
            
		
	


Ad oggi i cittadini europei consumano circa il doppio di carne e quasi il triplo di prodotti lattiero-caseari rispetto alla media globale. Per sostenere gli attuali livelli di consumo di prodotti di origine animale - spiega l'associazione ambientalista - in Europa viene incentivato, anche attraverso i fondi pubblici della Pac, un sistema di allevamento intensivo che è dannoso per l'ambiente, per il clima e per la nostra salute.




	
		
			
			Coronavirus, il Wwf: la distruzione di ecosistemi è una minaccia per la nostra salute
			





	
	



	
	
		
	


			
			14 Marzo 2020
			
		

		
            
            
                
                    
						 
						 
						&lt;img src="https://www.repstatic.it/content/nazionale/img/2020/03/14/130723745-d19c5e9c-dee1-4cf8-b61f-bf34bb6bdeab.jpg" alt=""&gt; 
                    
                
            
		
	


"L'esplosione della pandemia di Covid-19 ci ha fatto capire che uomo e animali condividono un unico Pianeta, che non conosce frontiere. In questo momento particolarmente difficile per il nostro Paese si moltiplicano gli appelli per una maggiore attenzione alle indicazioni provenienti dal mondo scientifico, ed è esattamente quello che chiediamo rispetto al sistema agroalimentare europeo" sostiene Federica Ferrario, responsabile campagna agricoltura di Greenpeace.

Da qui l'appello al contenimento dei consumi. "Ormai è assodato che il consumo eccessivo di carne e latticini sta compromettendo ambiente, foreste, e alterando il clima. Se la Commissione Ue vuole garantire alle persone cibo sano, accessibile e prodotto in modo sostenibile, è necessario affrontare il tema della riduzione della produzione e del consumo di carne".

La riduzione del consumo globale di carne a 24 chili per persona all'anno entro il 2030, e successivamente a 16 chili per persona all'anno entro il 2050, si basa su valori che secondo studi recenti sono in grado di garantire la sicurezza alimentare, mantenendo il riscaldamento globale al di sotto di 1,5°C.

Lo scorso 9 marzo, oltre 3.600 scienziati si sono uniti alla richiesta di un cambio di rotta delle politiche agricole europee: in uno studio, diventato un appello, condannano la politica agricola comune dell'Ue per il fallimento nel campo della tutela della biodiversità e della lotta ai cambiamenti climatici.

Tra le misure necessarie raccomandano la riduzione del sostegno al sistema degli allevamenti intensivi a favore di misure per incentivare metodi di produzione sostenibili e l'adozione di diete più ricche di alimenti di origine vegetale prodotti in modo ecologico.
    </content></article>
<?xml version='1.0' encoding='utf-8'?>
<article><type>digitale</type><title>Antartide, nuovo record di caldo, superati i 20 gradi</title><subtitle /><author /><date>13 Febbraio 2020</date><content>
        



	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/02/13/195522389-e7fb3fb5-8fd2-416a-918c-098a13ecaf58.jpg"&gt;

    
  
  

	




Lo scorso 7 febbraio erano sembrati davvero straordinari i 18 gradi toccati alla Base Esperanza in Antartide, ma il 9 febbraio il termometro ha fatto registrare una nuova temperatura record per quelle latitudini: 20,75 gradi.

A riportare la notizia è il quotidiano inglese The Guardian, che riferisce della misurazione fatta sull'isola di Seymour domenica scorsa dagli scienziati brasiliani. I 20.75 gradi registrati eccedono di quasi un grado il precedente record di caldo dell'estate antartica documentato nel 1982 sull'isola di Signy.

I 18,3 gradi di una settimana fa alla stazione argentina di Esperanza rappresentano invece il record assoluto di caldo sulla penisola continentale antartica, normalmente più fredda delle isole.

Il nuovo picco di caldo dovrà ora essere confermato dall'Organizzazione meteorologica internazionale, ma confermano già l'andamento più ampio delle temperature sulla penisola e sulle isole, un andamento che preoccupa gli scienziati, per i quali è una ulteriore conferma del riscaldamento climatico. Gli esperti che hanno documentato la temperatura l'hanno definita "incredibile e anormale".
    </content></article>
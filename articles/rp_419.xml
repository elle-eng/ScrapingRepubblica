<?xml version='1.0' encoding='utf-8'?>
<article><type>digitale</type><title>Microsoft, da co-fondatore a filantropo: Bill Gates lascia il cda</title><subtitle /><author /><date>13 Marzo 2020</date><content>
        Il co-fondatore di Microsoft Bill Gates lascia il consiglio di amministrazione. La decisione fa seguito al desiderio del miliardario americano di occuparsi a tempo pieno delle attività benefiche dedicate a sanità, istruzione e clima attraverso la Fondazione Bill e Melinda Gates.






	
		
			
			Coronavirus, Bill Gates dona il kit per il test fai-da-te
			





	
	



	
	
		
	


			
			10 Marzo 2020
			
		
		
            
            
                
                    
						 
						
						&lt;img src="https://www.repstatic.it/content/nazionale/img/2020/03/10/171334553-1c706153-0e3e-4450-a156-8db66572e688.jpg" alt="Coronavirus, Bill Gates dona il kit per il test fai-da-te"&gt;
                    
                
            
		
	


L'annuncio di Microsoft arriva a sorpresa e fa seguito all'addio dopo 15 anni anche al consiglio di amministrazione di Berkshire Hathaway, la holding del suo amico Warren Buffett: il posto di Gates è preso da Ken Chenault, l'ex amministratore delegato di American Express. I titoli Microsoft risentono dell'uscita di Gates e, nelle contrattazioni after hours, perdono il 3,05%.






	
		
			
			Coronavirus, Bill Gates: "Può essere agente patogeno del secolo". Altri 2 casi di origine sconosciuta in Usa
			





	
	



	
	
		
	


			
			29 Febbraio 2020
			
		
		
            
            
                
                    
						 
						
						&lt;img src="https://www.repstatic.it/content/nazionale/img/2020/02/29/045925740-276f8c00-359c-4781-9dc2-5c185f00229c.jpg" alt="Coronavirus, Bill Gates: &amp;quot;Può essere agente patogeno del secolo&amp;quot;. Altri 2 casi di origine sconosciuta in Usa"&gt;
                    
                
            
		
	


"E' stato un onore e un privilegio lavorare e imparare da Bill nel corso degli anni", afferma l'amministratore delegato di Microsoft, Satya Nadella. "A nome degli azionisti e del cda voglio ringraziare Bill per il suo contributo a Microsoft", dichiara il presidente indipendente del board, John Thompson.






	
		
			
			Bill Gates supera Jeff Bezos, è l'uomo più ricco del mondo
			





	
	



	
	
		
	


			
			17 Novembre 2019
			
		
		
            
            
                
                    
						 
						
						&lt;img src="https://www.repstatic.it/content/nazionale/img/2019/11/17/015619182-1af7ffdd-7c2e-445f-b2f7-ba11571688c2.jpg" alt="Bill Gates supera Jeff Bezos, è l'uomo più ricco del mondo"&gt;
                    
                
            
		
	


Con l'uscita di Gates il consiglio di Microsoft resta composto da 12 membri, incluso il presidente. Gates continuerà a servire Microsoft come consulente tecnologico. "Microsoft sarà sempre una parte importante della mia vita lavorativa e continuerò a essere impegnato con Satya e la leadership tecnica della società per aiutarla a centrare i suoi obiettivi ambiziosi", osserva Gates dicendosi "più ottimista che mai sui progressi" che Microsoft "sta facendo".

Gates ha co-fondato Microsoft nel 1975 insieme a Paul Allen. La società è sbarcata in Borsa nel 1986 e oggi è una di quelle che vale di più al mondo con una capitalizzazione di mercato di 1.210 miliardi di dollari. Gates è uno dei maggiori azionisti di Microsoft con una quota di circa l'1,36% e uno degli uomini più ricchi al mondo.

Nel 2010 Gates e sua moglie Melinda insieme a Buffett hanno annunciato l'iniziativa Giving Pledge destinata ai 'paperoni' che vogliono aiutare a portare avanti battaglie per l'istruzione, la sanità, la giustizia sociale ma anche la lotta al cambiamento climatico. All'iniziativa si aderisce impegnandosi a donare almeno metà della propria ricchezza, fra gli ultimi che hanno aderito c'è l'ex moglie di Bezos, MacKenzie.
    </content></article>
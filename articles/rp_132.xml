<?xml version='1.0' encoding='utf-8'?>
<article><type>digitale</type><title>Davos, Greta Thunberg al Forum economico: "Come spiegherete ai vostri figli che vi siete arresi?"</title><subtitle /><author>
			
				di KATIA RICCARDI
			
		</author><date>21 Gennaio 2020</date><content>
        DAVOS (Svizzera) - "Mi chiedo cosa direte ai vostri figli, quale motivo gli darete per aver fallito, come gli spiegherete di averli lasciati consapevolmente di fronte a un tale caos climatico? Gli direte che non andava bene per l'economia? Che non era conveniente e che quindi avete deciso di rinunciare all'idea di garantirgli una vita futura senza nemmeno provarci?". Greta Thunberg, il primo giorno della 50esima edizione del World Economic Forum, continua a lanciare il suo messaggio anche durante un incontro pomeridiano organizzato dal New York Times. Le sue preghiere, che rendono più preoccupato che severo il suo sguardo.

"Dite che i bambini non dovrebbero preoccuparsi. Dite: 'Lasciate fare a noi. Aggiusteremo le cose, promettiamo di non deludervi. Non siate così pessimisti'. E poi niente. Silenzio. O qualcosa di peggio del silenzio. Parole vuote e promesse che danno l'impressione siano state intraprese azioni sufficienti". Il tono questa volta non è arrabbiato, mantiene una dolorosa nota di timore.




	
		
			
			A Davos la sfida Greta-Trump. Il presidente: "Ambientalisti profeti di sventura"
			





	
	



	
	
		
	


			
			21 Gennaio 2020
			
		

		
            
            
                
                    
						 
						 
						&lt;img src="https://www.repstatic.it/content/nazionale/img/2020/01/21/090626652-e32640d6-e276-47c7-9782-8a4828a0295d.jpg" alt=""&gt; 
                    
                
            
		
	

"Un anno fa sono venuta a Davos e vi ho detto che la nostra casa è in fiamme. Ho detto che volevo vi facesse prendere dal panico. Mi hanno avvertito che dire alla gente di farsi prendere dal panico per la crisi climatica è una cosa molto pericolosa. Ma non preoccupatevi. Va bene. Fidatevi, l'ho già fatto prima e posso assicurarvi che non porta a nulla". Noon cambia nulla, continua a dire. Da Madrid, così come da New York. Non cambia perché "lo diciamo noi bambini". Eppure i bambini dicono.

"Quando noi bambini vi diciamo di andare nel panico non vi stiamo dicendo di continuare come prima. Non vi stiamo dicendo di fare affidamento su tecnologie che oggi neanche esistono, non su larga scala, e che la scienza sostiene forse non esisteranno mai".




	
		
			
			Cop25, Greta: "Non voglio spaventarvi, c'è bisogno di ottimismo. Il prossimo sarà un decennio decisivo"
			





	
	



	
	
		di LUCA FRAIOLI
	


			
			11 Dicembre 2019
			
		

		
            
            
                
                    
						 
						 
						&lt;img src="https://www.repstatic.it/content/nazionale/img/2019/12/11/103309876-c09cdaa7-3513-4447-9763-66566c9f6d72.jpg" alt=""&gt; 
                    
                
            
		
	


"Non vi stiamo dicendo di continuare a parlare su come raggiungere emissioni zero o l'annullamento del carbonio, solo barando e armeggiando con i numeri. Non vi stiamo dicendo di 'compensare le emissioni' semplicemente pagando qualcun altro per piantare alberi in posti tipo l'Africa, mentre allo stesso tempo foreste come l'Amazzonia vengono massacrate a un tasso infinitamente più alto. Piantare alberi è una cosa positiva ovviamente, ma non si avvicina neanche un po' a ciò di cui avremmo bisogno".

"Cerchiamo di essere chiari", spiega l'attivista svedese che fra un mese compirà 17 anni, "non abbiamo bisogno di 'ridurre le emissioni'. Le nostre emissioni devono fermarsi se vogliamo rimanere al di sotto dell'obiettivo di 1,5 gradi. E, fino a quando non avremo le tecnologie che su vasta scala possano farlo, dobbiamo dimenticare lo zero netto. Abbiamo bisogno di uno zero reale".

E mentre il presidente degli Stati Uniti Donald Trump liquida la questione chiamando gli ambientalisti "profeti di sventura", la ragazzina che ha scosso il mondo dal torpore senza riuscire raffreddare il clima, continua: "Il fatto che gli Stati Uniti lascino l'accordo di Parigi sembra scandalizzare e preoccupare tutti, e dovrebbe. Ma il fatto che state tutti per non rispettare gli impegni sottoscritti nell'accordo di Parigi non sembra infastidire nello stesso modo".




	
		
			
			Greta contro Trump, a Davos il match sull'ambiente davanti ai super-ricchi della Terra 
			





	
	



	
	
		dal nostro inviato TONIA MASTROBUONI 
	


			
			20 Gennaio 2020
			
		

		
            
            
                
                    
						 
						 
						&lt;img src="https://www.repstatic.it/content/localirep/img/rep/2020/01/20/195450957-d30b2776-c871-461b-80e8-b3bc48f09060.jpg" alt=""&gt; 
                    
                
            
		
	


"Qualsiasi vostro piano o politica che non includa tagli radicali alle emissioni, alla fonte, a partire da oggi, è completamente insufficiente a rispettare l'impegno di arrivare a quei 1,5-2 gradi centigradi previsti dall'accordo di Parigi".

E ancora, non si tratta di destra o sinistra. "Non ci interessano in alcun modo i vostri partiti politici. Dal punto di vista della sostenibilità, la destra, la sinistra e il centro hanno fallito. Nessuna ideologia politica o struttura economica è stata in grado di affrontare l'emergenza climatica e ambientale e creare un mondo coeso e sostenibile. Perché quel mondo, nel caso non l'aveste notato, è attualmente in fiamme".

"Ovviamente non ci sono tutte le soluzioni nelle società di oggi. Né abbiamo il tempo di aspettare che nuove soluzioni tecnologiche diventino disponibili per iniziare a ridurre drasticamente le nostre emissioni. Quindi, ovviamente, la transizione non sarà facile. Sarà difficile. E a meno che non iniziamo ad affrontarla ora insieme, con tutte le carte sul tavolo, non saremo in grado di risolverla in tempo. Nei giorni prima il 50° anniversario del World Economic Forum, mi sono unita a un gruppo di attivisti sul clima che chiedono a voi, ai leader più potenti e influenti del mondo, di iniziare ad agire".




	
		
			
			E il carbone australiano fa infiammare anche la Germania
			





	
	



	
	
		di TONIA MASTROBUONI e MARCO MENSURATI
	


			
			13 Gennaio 2020
			
		

		
            
            
                
                    
						 
						 
						&lt;img src="https://www.repstatic.it/content/localirep/img/rep/2020/01/13/230151264-4def9123-b279-45ea-ad73-001ada1dc1a8.jpg" alt=""&gt; 
                    
                
            
		
	


Ecco i punti principali:
"Chiediamo al World Economic Forum di quest'anno, alla società, a banche, istituzioni e governi: di fermare immediatamente tutti gli investimenti nella ricerca ed estrazione di combustibili fossili. Di bloccare immediatamente i sussidi per i combustibili fossili. Di disinvestire immediatamente e completamente dai combustibili fossili".

Non dopo. "Non vogliamo che queste cose vengano fatte entro il 2050, il 2030 o addirittura il 2021. Vogliamo che sia fatto ora. Può sembrare che stiamo chiedendo molto. E ovviamente direte che siamo ingenui. Ma queste richieste sono solo il minimo sforzo necessario. Altrimenti dovrete spiegare ai vostri figli perché avete rinunciato all'obiettivo di 1,5 gradi. Perché vi siete arresi senza nemmeno provarci. Bene, sono qui per dirvi che, a differenza di voi, la mia generazione non si arrenderà senza combattere".




	
		
			
			Cop25, rimandato il nodo delle emissioni: fallita la conferenza di Madrid. L'Onu: "Un'occasione persa"
			





	
	



	
	
		di LUCA FRAIOLI
	


			
			15 Dicembre 2019
			
		

		
            
            
                
                    
						 
						 
						&lt;img src="https://www.repstatic.it/content/nazionale/img/2019/12/15/122252578-159c781e-29ee-4660-b16d-971c9c56ad60.jpg" alt=""&gt; 
                    
                
            
		
	


"La scorsa settimana ho incontrato minatori di carbone polacchi che hanno perso il lavoro a causa della chiusura della miniera. E anche loro non si erano arresi. Al contrario, sembrano capire il fatto che dobbiamo cambiare le cose più di voi".

La nostra casa è ancora in fiamme. "La vostra inazione sta alimentando le fiamme di ora in ora. E noi vi stiamo dicendo di comportarvi come se amaste i vostri figli sopra ogni altra cosa".
    </content></article>
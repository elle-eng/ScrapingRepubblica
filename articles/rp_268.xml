<?xml version='1.0' encoding='utf-8'?>
<article><type>digitale</type><title>Antonelli San Marco si prepara all'Anteprima Sagrantino 2020</title><subtitle /><author>
			
				di ANTONIO DI SPIRITO
			
		</author><date>11 Febbraio 2020</date><content>
        In una insolita struttura, destinata normalmente alla musica classica, si è svolta a Roma una degustazione dei vini della cantina Antonelli San Marco, alla presenza del produttore Filippo Antonelli.
 




	
	
	
	




  
  	
      	



	















&lt;img src="https://www.repstatic.it/content/nazionale/img/2020/02/11/132014212-421b5586-8e6f-41ab-818f-399f68cee404.jpg" alt=""&gt;

    
  
  
  

	





La serata è stata molto interessante perché sono state presentate nuove annate ed alcune novità. Le nuove annate erano rappresentate dal Trebium 2018 DOC Spoleto e Anteprima Tonda 2018, entrambi da uve trebbiano spoletino; fra le due c'era un'annata vecchia (2008) di comparazione.
Per i rossi, invece, insieme al Montefalco Sagrantino Docg 2015, già in commercio da circa in anno, in comparazione all'annata 1998, c'erano due novità: i due nuovi cru di sagrantino Chiusa di Pannone 2015 e la prima annata del Molino dell'Attone 2015.
Questi ultimi due non erano presenti all'Anteprima Sagrantino del 2019, quando è stata presentata proprio l'annata 2015.
Insieme al produttore, erano presenti gli enologi della cantina, i quali hanno descritto l'andamento climatico delle varie annate e i processi di produzione dei vini.
 
Vini in Degustazione
 
L'Annata 2018 del Trebbiano Spoletino
Il trebbiano spoletino è l'uva bianca, da pochi anni riscoperta e storicamente coltivata sulle colline intorno a Spoleto, che sta dando molte soddisfazioni; ragion per cui dall'estate scorsa la Doc Spoleto è tutelata e promossa dal Consorzio Vini Montefalco. Nulla a che vedere con alcuno dei trebbiano italiani, anzi, sin dai primi studi genomici, sono state trovate molte affinità proprio con il sagrantino, ma ciò, probabilmente, è dovuto ad incroci casuali che entrambi hanno avuto con vitigni autoctoni locali: quando si dice l'acclimatamento al territorio.
Avendo nel suo bagaglio organolettico molte caratteristiche, ci si può sbizzarrire nel tentare varie versioni.
 




	
	
	
	




  
  	
      	



	















&lt;img src="https://www.repstatic.it/content/nazionale/img/2020/02/11/132014267-20bf178a-5c41-4926-89b0-a7349eb089fa.jpg" alt=""&gt;

    
  
  
  

	





Trebium
 
Trebium 2018 Trebbiano Spoletino - Spoleto DOC
Primavera 2018 non proprio clemente: ritardataria e piovosa con alti rischi di peronospora. Alla fine, però la vendemmia è stata puntuale nei tempi ed ha portato ottime uve. Una parte dell'uva ha seguito un processo di criomacerazione di tre giorni e poi pressata; l'altra parte è stata pressata direttamente dopo la raccolta. Il mosto ha, poi, fermentato in botti di rovere senza aggiunta di lieviti e li è rimasto, con le fecce fini, fino a maggio 2019, quando è stato imbottigliato.
Il colore è paglierino intenso con riflessi dorati; i profumi sono molto intensi: fiori gialli, lavanda, pompelmo rosa, frutto della passione, infiorescenza di tiglio. Il sorso è abbastanza asciutto, ma l'elevata acidità ed una fine ed intensa speziatura lo rendono piacevole e scorrevole, persistente.
 
 




	
	
	
	




  
  	
      	



	















&lt;img src="https://www.repstatic.it/content/nazionale/img/2020/02/11/132014447-8efbb49f-4832-4ec3-9c2e-59f909247b65.jpg" alt=""&gt;

    
  
  
  

	





Trebbiano Spoletino 2008 - Umbria IGT
L'andamento climatico dell'annata 2008 è stato piuttosto regolare, se si esclude un lieve ritardo nel risveglio primaverile, dovuto alle basse temperature. Alla vendemmia, comunque, le uve erano in perfetto stato sanitario. In cantina era stato già adottato il processo di vinificazione descritto per il Trebium, seppure con qualche piccola variante: criomacerazione limitata a 24 ore e sosta in legno sulle fecce fini fino a febbraio 2009.
Nel calice il colore è già più ambrato ed una nota ossidativa copre i suoi profumi tipici; il sorso è rimasto ancora molto fresco, le note fruttate sono rivolte per lo più su frutta secca (datteri) e candita; l'alcool domina.
 
Anteprima Tonda
 
Anteprima Tonda 2018 Trebbiano Spoletino - Spoleto DOC
E' la prima uscita ufficiale di questo nuovo vino; da qui il termine Anteprima. Le uve provengono da un unico vigneto a forma rotonda e recuperato a partire dal 2015. Si tratta, quindi, di un cru e si è voluto fare una sperimentazione particolare: le uve sono state diraspate e poste in macerazione in vasi vinari di terracotta, ceramica o cemento non vetrificato, senza aggiunta di lieviti. La svinatura è stata effettuata ad aprile 2019.
Personalmente non sono un fanatico delle lunghe macerazioni; trovo che quei vini acquistano alcune buone caratteristiche, ma ne perdono tante altre, legate, soprattutto, alla flore alita, al frutto croccante ed alla piacevolezza scorrevole.
Questo vino, però, mi ha spiazzato; innanzitutto il colore non è per nulla carico, bensì molto simile al Trebium di cui sopra. Profuma di fiori gialli, tiglio ed una nota di pietra rocca a completare il ventaglio olfattivo. Il sorso è strutturato ed ampio di sapori, asciutto ed agrumato; e, poi, arrivano sapori di albicocca, pesca e frutti canditi; l'acidità e la speziatura sono sempre intensamente presenti e chiudono il sorso in eleganza. Sperimentazione riuscita.
 
 




	
	
	
	




  
  	
      	



	















&lt;img src="https://www.repstatic.it/content/nazionale/img/2020/02/11/132014581-cb0fdbd1-f29f-40af-94ca-13961be08d7b.jpg" alt=""&gt;

    
  
  
  

	





L'Annata 2015 del Sagrantino
L'annata 2015 è stata, per quanto riguarda l'andamento climatico, una delle più equilibrate negli ultimi anni; la produzione è stata abbondante e le uve erano in perfetto stato sanitario. Tutte le uve sono vinificate in vasche d'acciaio
 
Montefalco Sagrantino 2015 DOCG
Dopo la fermentazione alcolica la macerazione dura circa tre settimane. Dopo la svinatura viene messo a maturare in botti di rovere da 25 hl o carati da 5 hl per circa tre anni. Una breve permanenza di alcuni mesi in vasche di cemento precede l'imbottigliamento.
Questo vino l'ho assaggiato durante l'anteprima di un anno fa a Montefalco; in un anno è diventato più espressivo ed aperto. Frutta rossa e nera, cardamomo e note balsamiche deliziano il naso; sorso di grande respiro, si apprezzano le intense note fruttate, la sapidità e l'avvolgenza del tannino, anche se quest'ultimo conserva un attacco molto deciso; arrivano poi freschezza e speziatura a levigare il palato; è potente e denso, scorrevole e lungo, ma fine ed elegante.
 
 
Chiusa di Pannone 2015 Montefalco Sagrantino DOCG
Le "chiuse" erano quegli appezzamenti di terreno delimitati da muretti a secco o da alte siepi.
Questo vino è un cru aziendale e le uve provengono da un unico vigneto, Chiusa di Pannone. Il vigneto si trova ad un'altitudine di 400 metri, ha una superficie di 2,7 Ha ed è stato impiantato nel 1995. Il terreno è argilloso, ma ricco di calcare con scheletro di origine pleistocene. Macerazione lunga, quasi 50 giorni, il vino si eleva in botte grande di rovere per 40 mesi e passa ulteriori tre mesi in vasca di cemento prima dell'imbottigliamento.
Profumi intensi di frutta nera, cardamomo, viola e tabacco; il sorso è saporito, il tannino è importante ed ancora in affinamento; succoso, speziato, scorrevole, molto lungo ed elegante.
 




	
	
	
	




  
  	
      	



	















&lt;img src="https://www.repstatic.it/content/nazionale/img/2020/02/11/132014717-da8eb671-c4f7-4cff-8cc1-91134c3bcb62.jpg" alt=""&gt;

    
  
  
  

	





Molino dell'Attone
 
Molino dell'Attone 2015 Montefalco Sagrantino DOCG
Molino dell'Attone, ultima acquisizione di casa Antonelli, è un piccolo vigneto di mezzo ettaro nel comune di Gualdo Cattaneo ed è stato impiantato nel 1990. Il vigneto è si trova ad un'altitudine di 400 metri; ha una accentuata pendenza ed è esposto ad est. Il terreno è marnoso arenaceo, molto ricco di scheletro e di minerali di origine miocenica. Alla fermentazione alcolica in vasca d'acciaio, segue una macerazione di 40 giorni; subito dopo è iniziato una lunga maturazione di oltre 36 mesi in carati da 500 litri di terzo passaggio.
Si apprezzano nitidi profumi di frutta rossa, di viola e qualche nota boisè; il sorso è rotondo e fresco, poi arriva un tannino importante e raffinato ed, infine, arriva l'acidità e la succosità per levigare la bocca. Il Molino dell'Attone è una gran bella acquisizione.
 
Sagrantino 1998
 
Sagrantino di Montefalco 1998 DOCG
Il vino di comparazione per l'annata 2015 è stato pescato nell'annata 1998, un'annata caratterizzata dal caldo molto sostenuto nella parte estiva, ma piovosa e fresca nella fase della maturazione. Le uve sono state vinificate in vasche di cemento e la macerazione è durata solo due settimane e solo 12 mesi di maturazione in botte da 25 hl o in carati da 350 litri.
All'assaggio sembra di ascoltare un vecchio saggio. I profumi sono molto nitidi ed abbastanza intensi: frutta rossa, viola, sottobosco, note terrose ed una nota fortemente iodata; al palato è fruttato e succoso; il tannino è ancora imponente, ma domo; il sorso è denso ma scorrevole, buona la freschezza, la sapidità e la speziatura. Ha ancora tanta vita davanti!
 
 
 
    </content></article>
<?xml version='1.0' encoding='utf-8'?>
<article><type>digitale</type><title>Il giardino nascosto dei coralli</title><subtitle /><author>
		Vincenzo Foti
	</author><date>04 Marzo 2020</date><content>
        Giardini di coralli, di una bellezza da restare a bocca aperta. Questa la scoperta nelle profondità del parco marino del Bremer Canyon. Il ritrovamento, che si deve a un gruppo di scienziati australiani e internazionali, è avvenuto durante una spedizione oceanografica a bordo della RV Falkor, la nave ammiraglia dello Schmidt Ocean Institute.



    Deep-sea coral gardens discovered in the submarine canyons off south Western Australia -- ScienceDaily Bremer Canyon Marine Park is already known as a biodiversity hotspot for marine species such as whales and dolphins, however, a... https://t.co/2oS8S84vRd pic.twitter.com/0UwQKkUkBr— Sortiwa (@Sortiwa) February 29, 2020 


Il Bremer è un parco acquatico già noto per la sua biodiversità faunistica, che comprende balene e delfini. Ma la più recente spedizione dello Schmidt ha rivelato anche la presenza di interi ecosistemi, anche grazie a uno speciale veicolo – il SuBastian – in grado di setacciare fondali fino a 4.500 metri.

Il team di scienziati ha così potuto raccogliere esemplari di coralli, campioni di fauna associata al loro habitat, campioni d’acqua e tracce geologiche. Il capo della spedizione, Julie Trotter, della UWA's School of Earth Sciences and Oceans Institute, sottolinea la quantità di interessanti scoperte già effettuate nel Bremer Canyon. "La conformazione del fondale è capace di accogliere uno sbalorditivo insieme di coralli, che spesso ospitano una gamma di organismi capaci da soli di costituire altrettanti piccoli ecosistemi".




	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/03/01/200305554-ac1da84b-42cc-42b1-8c3a-6026c879de04.jpg"&gt;

    
  
  

	





I fondali che circondano l’Australia sono ancora in larga parte inesplorati. La spedizione Schmidt ha esplorato i canyon di Bremer, Leeuwin e Perth, che conservano depositi di coralli fossili di enorme estensione. Specie quello di Leeuwin, le cui sedimentazioni sono a tal punto stratificate e imponenti da ricordare autentici piedistalli subacquei. Situato di fronte all’Oceano Antartico, il Bremer Canyon fornisce, all’analisi, importanti informazioni sui cambiamenti climatici non solo attuali ma pure storici, nonché sulle locali condizioni dell’oceano medesimo. Il quale – è bene ricordarlo – è il principale timoniere della macchina climatica mondiale e regola l’apporto delle acque più calde e più ricche di nutrimento agli oceani maggiori.

Paolo Montagna, dell’Istituto di Scienze Polari del Cnr, dichiara che durante la spedizione è stata ritrovata anche una particolare specie di corallo a tazza arancione. "E’ significativo – spiega – perché stiamo lavorando allo stesso corale nel Mare di Ross, sulla piattaforma antartica, in acque più fredde. Questo è un importante collegamento tra diversi siti dell’oceano, che ci aiuta a capire le trasformazioni delle masse acquatiche che si sono formate attorno al continente per poi sfociare negli altri oceani".
 
    </content></article>
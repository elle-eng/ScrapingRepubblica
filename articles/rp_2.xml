<?xml version='1.0' encoding='utf-8'?>
<article><type>digitale</type><title>Il clima che cambia: l’impatto sul diritto alla salute globale, il nuovo dialogo con l’ambiente</title><subtitle>Presentato il rapporto del Network italiano. Il ruolo della Società Civile</subtitle><author /><date>27 Giugno 2025</date><content>
        ROMA – È stato presentato a Roma, presso la Camera dei Deputati, il documento politico “Salute globale e One Health: le sfide della crisi climatica”, realizzato dal Network italiano Salute Globale e da Aidos-Associazione italiana Donne per lo Sviluppo, per approfondire il nesso fra gli effetti del cambiamento climatico e il diritto alla salute globale, con interventi di persone esperte e le testimonianze dal campo di alcune organizzazioni della società civile (Osc) che aderiscono al Network.

LEGGI L’INTERO RAPPORTO 

L’urgenza di una strategia integrata. Dal rapporto emerge l’importanza dell’approccio One Health per garantire la piena attuazione del diritto alla salute globale. Si tratta di progettare una strategia integrata che esplori le interazioni tra ambiente, salute umana e salute animale, per promuovere una collaborazione intersettoriale e affrontare sfide complesse. come la resistenza antimicrobica nella cura di alcune malattie e il degrado ambientale in cui vivono molte persone, specie animali e vegetali.
Gli impatti concreti della crisi climatica sulla salute. Le testimonianze degli interventi di cooperazione sanitaria di Amref Health Africa, Medicus Mundi Italia, Progettomondo e World Friends, evidenziano sia gli impatti concreti della crisi climatica sulla salute sia le risorse messe in campo per mitigarne gli effetti promuovendo interventi efficaci laddove i sistemi sanitari sono fragili (dall’impiego delle unità sanitarie mobili alle pratiche di coinvolgimento delle comunità locali).
Nessun piano di resilienza climatica. “Politiche sanitarie che non prevedono piani di resilienza climatica – ha detto Stefania Burbo, punto focale del Network italiano Salute Globale – cosi? come politiche climatiche che trascurano le implicazioni per la salute sono destinate a fallire. Per questo chiediamo all’Italia di proseguire lo storico impegno per la salute globale, in un momento in cui l’intensificarsi dei conflitti armati aumenta le diseguaglianze nell’accesso al diritto alla salute”.
Rafforzare i sistemi sanitari pubblici e di comunita?. Le Osc riunite nel Network sottolineano l’importanza di: promuovere politiche di salute globale di lungo periodo per rafforzare i sistemi sanitari pubblici e di comunita?, garantendone l’operativita? nell’ambito della prevenzione, preparazione e risposta alle pandemie; continuare a sostenere il Global Fund nell’anno del suo ottavo processo di rifinanziamento, quale principale donatore multilaterale nella lotta contro Aids, tubercolosi e malaria, nonché nel rafforzamento dei sistemi sanitari nazionali e comunitari; rispettare gli impegni sul clima presi nei fora multilaterali e internazionali, per una transizione energetica equa anche per la salute pubblica.
Le violenze di genere. Inoltre, come afferma Maria Grazia Panunzi di Aidos, è necessario “prevenire la violenza di genere e le pratiche dannose, come le mutilazioni genitali femminili e i matrimoni precoci, che aumentano in situazioni di crisi climatica e conflitti. E garantire la partecipazione attiva della societa? civile, delle comunita?, delle donne e delle ragazze, riconoscendone il ruolo di agenti di cambiamento”.
    </content></article>
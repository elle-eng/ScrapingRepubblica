<?xml version='1.0' encoding='utf-8'?>
<article><type>digitale</type><title>Clima, Sky si impegna ad azzerare le emissioni di CO2 entro il 2030</title><subtitle /><author /><date>04 Febbraio 2020</date><content>
        



	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/02/04/145951155-f42bc82b-6c23-4e8c-8d31-75672b1562ca.jpg"&gt;

    
  
  

	




Sky fissa l'obiettivo di diventare net zero carbon entro il 2030 tagliando le emissioni di carbonio prodotte dalle persone che usano Sky, dai suoi 11 mila fornitori in tutti i territori in cui opera, e da tutte le sue attività. La società, che ha lanciato la nuova campagna ''Sky 0'' a Bruxelles nel corso del BlueInvest Day 2020, richiederà la certificazione dei propri obiettivi al STBi (Science-Based Target Initiative) e pubblicherà il proprio impatto ambientale.



    Hello net zero. ???For us that means:??Making our products more efficient ?? Building the world's most sustainable TV studios ??A zero-emissions fleet ?????Working with our suppliers to reduce emissions??Planting trees and seagrass #GoZero Because the world can’t wait. pic.twitter.com/CV1xI3CQaC— Sky Corporate (@SkyCorporate) February 4, 2020 



Sky, che fin dal 2006 ha azzerato le proprie emissioni dirette, si impegna tra l'altro a trasformare i 5000 veicoli aziendali in una flotta di veicoli a zero emissioni, rendere i prodotti come Sky Q ancora più efficienti e assicurare che i nuovi studi, gli Sky Studios Elstree, diventino "le strutture di produzione più sostenibili al mondo" insieme a tutte le produzioni originali Sky.
 

"Quello della salvaguardia climatica è un obiettivo chiave per Sky, l'impegno contro il climate change rappresenta uno dei nostri valori identitari. Come media company abbiamo una grande responsabilità nel sensibilizzare le persone e da anni ormai la nostra informazione e la nostra programmazione sono impegnate a spiegare le implicazioni del tema ambientale sul futuro del nostro pianeta", ha dichiarato l'amministratore delegato di Sky Italia, Maximo Ibarra.
 

Il ministro dell'Ambiente, Sergio Costa, ha commentato: "coloro che forniscono informazioni e parlano a un gran numero di persone, come Sky, hanno una grande responsabilità perché più di altri devono dare il buon esempio. Il piano della campagna Sky Zero è ambizioso, ma la sfida sul clima chiede a tutti di essere coraggiosi e puntare al meglio. Per questo motivo, come ministero dell'Ambiente, saremo sempre al fianco di coloro che sono impegnati a preservare l'ambiente e comunicare la sostenibilità"

    </content></article>
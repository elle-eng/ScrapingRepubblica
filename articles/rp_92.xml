<?xml version='1.0' encoding='utf-8'?>
<article><type>cartaceo</type><title>Smog alle stelle, blocchi fino a sabato  Stop di 8 ore ai veicoli più inquinanti</title><subtitle /><author /><date>14/01/2020</date><content>di Ilaria Ciuti Smog,rieccoci. Da oggi a sabato di nuovo blocco del traffico. Lo smog non cede, o meglio non interviene il meteo, finora l’unica certezza, a disperderlo. Per il resto, una volta accumulatisi, gli inquinanti non volano via da soli perché le cause che li provocano sono varie e il blocco è parziale, gli esperti concordano  sul fatto che ci vorrebbero  misure di lungo periodo per evitare  le emergenze. Fermare qualche  auto, concordano. è come chiudere in una stanza 5 fumatori invece di 10. Le polveri così sottili, come quelle del PM10 o del più piccolo  è più pericoloso PM2, attaccano  vie respiratorie, bronchi e polmoni,  perfino il cuore. Quest’ultimo  rischio potrebbe crescere con il mutamento climatico, come rivela  lo studio pubblicato su International  Journal Environmental Research and Public Health, condotto  dall’Istituto Tumori di Milano  e dall’istituto clinico Humanitas,  che dimostra come nelle giornate  più miti per ogni 10 microgrammi  di Pm10 gli episodi cardiovascolari  acuti aumentino del 34% e che comunque d’inverno il rischio  aumenta in ogni caso dal 18 al 23 %.

Da oggi a sabato a Firenze, Calenzano,  Sesto, Campi, Signa, Lastra  a Signa, Scandicci e Bagno a Ripoli non circoleranno, dalle 8,30 alle 12,30 e dalle 14,30 alle 18,30 nei centri abitati, i motocicli a due tempi Euro 1, le auto a benzina  Euro 1, le auto diesel Euro 2 e 3, i veicoli diesel di trasporto merci Euro 1 e 2. Vietato anche accendere  i riscaldamenti per più di 8 ore al giorno e bruciare legna e pellet nelle stufe o nei caminetti o gli sfalci all’aria aperta. Unica tregua, ieri, poi sono arrivati i dati Arpat e si raddoppia, prevedendo i piani comunali l’adozione di provvedimenti  quando nell’arco di 10 giorni  si arrivi a 7 giorni critici, o cinque  di smog e due di meteo avverso  che impedisce la dispersione degli inquinanti o quattro di smog e tre di meteo infausto, come questa  volta.

Dunque se si ripete significa che non funziona. Per varie ragioni.  Perché non si fermano tutti i veicoli ma neanche i più pericolosi come i diesel Euro 4 e 5, i maggiori  responsabili dell’ossido di azoto che ha meritato a Firenze di venire inserita nella procedura di infrazione della UE all’Italia. Oltretutto  le centraline usate per i provvedimenti  sono quelle ossia con meno o niente traffico mentre nei non considerati via Ponte alle Mosse  e viale Gramsci (che vale per tutti  i viali) lo smog è assai più alto. Meno in via Ponte alle Mosse perché  da quella parte di città c’è la tramvia e dall’altra parte no.

Ma il 2020 sarà l’anno della svolta,  assicura l’assessore all’ambiente  toscana, Federica Fratoni: « Vogliamo  che i nostri concittadini siano protetti dallo smog, sempre. I 35 giorni di sforamento l’anno del Pm10 ammessi per legge ormai  non si superano più, ma l’ideale  sarebbe nessuno sforamento. Perlomeno, però mai per tanti giorni come adesso » . Come fare? Intanto, spiega Fratoni, firmando a breve un protocollo tra Regione e ministero all’ambiente di 5 milioni  ( 4 dal ministero è uno dalla Regione)  per incentivare il ricambio di auto e sistemi di riscaldamento. Poi, continua l’assessora, « useremo  i fondi UE per rendere energeticamente  più efficienti i riscaldamenti  dei grandi edifici pubblici». Terza idea, usare per incentivi anti  smog anche le risorse derivate dalla revisione degli impianti di riscaldamento  adesso confluiscono tutti all’Agenzia regionale energetica  fondata l’anno scorso. Infine, piantare alberi « che riducono la Co2 ma servono anche da filtro allo  smog — conclude Fratoni — Abbiamo  già stanziato 3 milioni per il parco della Piana, andremo avanti  ».

© RIPRODUZIONE RISERVATA

k Traffico Una delle cause dello smog sono le auto. Scattano di nuovo blocchi alla circolazione fino a sabato</content></article>
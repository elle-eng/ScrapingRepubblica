<?xml version='1.0' encoding='utf-8'?>
<article><type>cartaceo</type><title>Natura &amp;Co</title><subtitle /><author /><date>13/01/2020</date><content>N

asce il quarto gruppo del beauty al mondo. Natura &amp;Co, quotata alla borsa di San Paolo, città dove la società è nata nel 1969, ha acquisito Avon Products Inc, l’azienda statunitense divenuta famosa nel mondo per le vendite a domicilio. Natura &amp;Co rafforza la sua posizione nel retail con oltre 3.000 negozi e una forte presenza digitale. Il gruppo dopo la fusione avrà un fatturato lordo annuo di oltre 10 miliardi di dollari e presenza in 100 paesi. Un gruppo importante nel settore della vendita diretta, che dal porta-alporta  oggi si è sviluppata nel digitale. La spinta al consolidamento nel mondo della cosmetica si fa sempre più forte. Il settore è in forte crescita ma richiede aziende più strutturate e spalle finanziarie solide per competere sui mercati globali.

Natura ha in portafoglio anche Body Shop, una B-Corp, e Aesop.

Natura &amp;Co. nei giorni scorsi si è quotata alla borsa di New York.

Natura &amp;Co, come dice il nome, è focalizzata sui valori della sostenibilità e dell’eticità.

E vuole continuare su questa strada, con l’obiettivo ambizioso di sostenere cause tra cui l’emancipazione femminile, la lotta alla crisi climatica, i cosmetici cruelty-free e lo sviluppo di forti legami con le community locali.

«Insieme saremo una forza ancora più solida per costruire un mondo più giusto e più bello», ha dichiarato Luiz Seabra, co-fondatore di Natura &amp;Co subito dopo l’acquisizione di Avon.

p.jadeluca@repubblica.it

©RIPRODUZIONE RISERVATA</content></article>
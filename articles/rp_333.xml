<?xml version='1.0' encoding='utf-8'?>
<article><type>digitale</type><title>Il ritorno di sir Attenborough: "Un Pianeta perfetto e come salvarlo"</title><subtitle /><author>
			
				di LUCA FRAIOLI
			
		</author><date>22 Febbraio 2020</date><content>
        A 93 anni non ha ancora smesso di esplorare il Pianeta e di raccontarlo. Con immagini bellissime e inconfondibili, quelle riprese dagli operatori della celebre Unità di Storia Naturale della Bbc. Il decano dei documentaristi, sir David Attenborough, è pronto per una nuova avventura che arriverà sul piccolo schermo alla fine dell’anno: A Perfect Planet, una serie in cinque puntate (nelle sale il 16 aprile e a seguire su Netflix) che mostrerà come le forze della natura, dai mari ai vulcani, contribuiscano, pur nella loro violenza, a plasmare e conservare la vita sulla Terra.




	
		
			
			David Attenborough: se salveremo gli animali salveremo noi e la Terra
			





	
	



	
		
			
				
				
				
					Antonello Guerrera
				
			
		
	


			
			16 Agosto 2019
			
		

		
            
            
                
                    
						 
						 
						&lt;img src="https://www.repstatic.it/content/localirep/img/rep/2019/08/16/200552752-ab4912f5-e107-4dfd-8b4c-07a8b2da3401.jpg" alt=""&gt; 
                    
                
            
		
	


Ma un capitolo speciale sarà dedicato agli esseri umani, che sono anch’essi ormai diventati con le loro attività una "forza della natura" capace di cambiare i connotati al Pianeta. "Una nuova forza dominante sta modificando il volto della Terra: noi", ha confermato Attenborough in occasione della presentazione della serie. "Per preservare il nostro Pianeta perfetto dobbiamo trasformarci in una forza del bene".



    In his 93 years, Attenborough has visited every continent on the globe, exploring the wild places of our planet and documenting the living world in all its variety and wonder. pic.twitter.com/tj2ggzJ8VA— WWF ?? (@WWF) February 19, 2020 


Ma questo nuovo documentario non è che l’ultima tappa di un battaglia personale che Attenborough sta combattendo per sensibilizzare l’opinione pubblica mondiale sul riscaldamento globale. Negli ultimi anni altre tre serie da lui condotte avevano avuto al centro l’innalzamento delle temperature: Cambiamento climatico: i fatti e Blue Palnet II, prodotti dalla Bbc, e il suo esordio su Netflix, Il nostro Pianeta. E anche al di fuori dei documentari Attenborough continua a insistere sulla necessità di affrontare l'emergenza. In ogni intervista o evento pubblico il 93enne naturalista non perde occasione per sferzare i politici, britannici e non, che tardano ad agire per frenare le emissioni di gas serra.





	
	
	
	




  
  	
      	



	















&lt;img src="https://www.repstatic.it/content/nazionale/img/2020/02/22/154926623-66eba705-bae8-44e3-8569-1164ac954740.jpg" alt=""&gt;

    
  
  
  
      David Attenborough: A Life On Our Planet (Credit: Netflix/WWF/Silverback Films) 
  

	





Meno di un mese fa, dall’alto della sua autorevolezza, seconda nel Regno Unito forse solo a quella di Sua Maestà Elisabetta, Sir David ha avvisato: "Il momento della crisi climatica, così a lungo annunciato dagli scienziati, è arrivato. E questa consapevolezza dovrebbe spingere i governi ad agire". Anche per il grande vecchio della tv britannica il problema è nelle logiche di corto respiro che dominano i politici: se la loro azione mira alla rielezione dopo i cinque anni di mandato, perché impegnarsi in progetti i cui risultati arrivano dopo decenni?





	
	
	
	




  
  	
      	



	















&lt;img src="https://www.repstatic.it/content/nazionale/img/2020/02/22/155252238-999c1a9c-61db-4ff5-8e6a-41500efa2286.jpg" alt=""&gt;

    
  
  
  
       Murale dedicato a David Attenborough a Sheffield (Uk), in Charles Street 
  

	





Alla fine del 2019, il 30 dicembre, sugli schermi della Bbc Attenborough è anche stato protagonista di uno straordinario passaggio di consegne: ha incontrato Greta Thunberg riconoscendo che “"ha ottenuto risultati che noi abbiamo inseguito, fallendo, negli ultimi venti anni: ha scosso il mondo".





	
	
	
	




  
  	
      	



	















&lt;img src="https://www.repstatic.it/content/nazionale/img/2020/02/22/160451899-d8382239-05ce-4c3d-83a0-5aedf6f60a10.jpg" alt=""&gt;

    
  
  
  

	





Ora quel passaggio di consegne si tradurrà in documentario della tv pubblica  britannica con protagonista Greta anziché David, presentato negli stessi giorni in cui è stato annunciato A Perfect Planet. Ancora senza un titolo, racconterà la crociata della giovanissima attivista svedese in difesa della Terra. Con la benedizione di sua maestà Attenborough.
    </content></article>
<?xml version='1.0' encoding='utf-8'?>
<article><type>cartaceo</type><title>In fiera con la parola d’ordine: costruire bene, vivere bene</title><subtitle /><author /><date>20/01/2020</date><content>milano

Il salone in programma presso Fiera Bolzano dal 22 al 25 gennaio punta a riscoprire la progettazione degli spazi abitativi che pone al centro il comfort R iscoprire una progettazione  sempre più attenta  all’ambiente e che riconosce  la centralità dell’uomo negli spazi abitativi, puntando a renderli ancora più confortevoli. Ruota attorno a questo  filo conduttore Klimahouse 2020, evento in programma presso  Fiera Bolzano (da mercoledì 22 a sabato 25 gennaio) dedicato alle nuove frontiere dell’architettura e dell’edilizia sostenibile a livello internazionale, il cui claim recita non a caso "Costruire bene, vivere bene". Obiettivo primario della manifestazione, giunta alla sua quindicesima edizione, è infatti farsi promotrice di nuove modalità  del costruire che puntano a offrire  maggiore benessere psicofisico  alle persone. In particolare, attraverso  il dialogo tra architettura ed elementi naturali. Il tutto con un occhio fermo al contesto in cui costruire bene è ormai anche una necessità resa urgente dalla precaria  situazione climatica globale che ha portato a norme e direttive sempre più stringenti.

L’evento prevede oltre 150 appuntamenti,  all’interno di uno spazio espositivo da 25 mila metri quadrati  che in questa edizione ospiterà più di 450 stand ed espositori. Un ruolo centrale sarà rivestito dai giovani e dalla Generazione Z ai quali la fiera offrirà l’occasione di esprimere le proprie idee sul futuro  del green building attraverso "Onda Z", un hackathon sul cambiamento  climatico della durata di due giorni che metterà a confronto  professionisti del settore e oltre 60 studenti tra i 14 e i 21 anni con l’obiettivo di individuare soluzioni  concrete per la realizzazione di spazi abitativi più sostenibili e a misura d’uomo. Tra i momenti principali spiccano anche quelli dedicati ai convegni. Come il Klimahouse  Congress 2020 (realizzato  in collaborazione con l’Agenzia CasaClima), che vedrà sul palco 15 speaker di fama internazionale impegnati  a dibattere su temi d’attualità  per il settore, dalle nuove opportunità  offerte da materiali come  il legno all’applicazione in architettura  delle moderne tecnologie  di intelligenza artificiale e robotica.  Sempre in tema di convegni,  torna inoltre Klimamobility che intende stimolare un dialogo sui temi della mobilità sostenibile, a cominciare dal modello di business  mobility as a service, passando  per veicoli autonomi e Internet delle cose. Infine, agli appuntamenti  in fiera si affiancherà un programma  di eventi estesi a tutta la città. Tra questi i Klimahouse Tours, una serie di visite guidate alla scoperta dei più interessanti esempi dell’architettura sostenibile  altoatesina, e la novità Klimahouse  x Bolzano che proporrà ai visitatori  un percorso tra negozi, ristoranti  e bar con prodotti a km zero,  o di filiera corta, aderenti al proposito  # NoPlastic. – s.d.p.

©RIPRODUZIONE RISERVATA

1

1 Tra gli stand di Kasaclima, fiera business ma con attenzione anche ai consumatori</content></article>
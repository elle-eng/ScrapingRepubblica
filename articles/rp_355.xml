<?xml version='1.0' encoding='utf-8'?>
<article><type>cartaceo</type><title>Il porto e le tasse</title><subtitle /><author /><date>27/02/2020</date><content>Raffaella Paita

I gruppi della Camera nelle commissioni competenti, dopo essere giunti a un testo unitario, hanno approvato una risoluzione per proseguire con l’impegno affinché la Commissione europea riveda la decisione di equiparare di fatto le Autorità di sistema portuale alle Spa, tassandole.

Il testo prevede anche di adoperarsi in tal senso presso le istituzioni europee a partire, già dalla prossima riunione informale del Consiglio trasporti del 10 e 11 marzo, la promozione riunioni urgenti della Conferenza nazionale di coordinamento delle Autorità di sistema, l’organizzazione di un gruppo tecnico-giuridico, con l’ausilio dei dirigenti del Ministero, di componenti del Consiglio di Stato e dell’Avvocatura dello Stato, con il concorso delle forze sociali del cluster marittimo portuale, per definire un dettagliato quadro di informazioni esatte alla Commissione europea al fine di raggiungere l’obiettivo della sospensione della procedura avviata dalla stessa Commissione.

Il testo approvato oggi raccoglie le preoccupazioni sollevate fin dal primo momento da Italia Viva.

Il fatto che le altre forze politiche abbiano condiviso proprie le nostre sollecitazioni ci incoraggia su un buon esito delle iniziative italiane per evitare di assestare alle AdSp un colpo ingiustificato.

Movimento 5 Stelle Liguria

Depositati gli emendamenti M5S che migliorano ulteriormente l’impostazione della proposta di legge sulla mitigazione e adattamento ai cambiamenti climatici, che andrà in discussione il prossimo 2 marzo in Commissione Ambiente.

Come MoVimento 5 Stelle abbiamo recepito la massima parte delle istanze provenienti dal coro generale di approvazione in merito alle intenzioni già contenute nella nostra proposta di legge da parte delle Associazioni ambientaliste, di Federparchi Liguria, dei Fridays for Future, dell’Università di Genova, di ARPAL e di altri comitati tecnici ascoltati in Commissione il 20 gennaio scorso. In particolare, nella legge M5S che già prevede l’istituzione di un Osservatorio tecnico utile a redigere una strategia e un piano di mitigazione e adattamento ai cambiamenti climatici, si aggiungono ulteriori dettagli migliorativi: l’esplicitazione in legge dei principi della giustizia climatica; maggiore attenzione anche al potenziamento del trasporto ferroviario e la mobilità dolce e sostenibile; un cronoprogramma di progressiva riduzione delle emissioni all’interno delle tempistiche individuate dagli accordi internazionali; una più efficace divulgazione e azioni di sensibilizzazione.

Sono molteplici ormai le conferme dei cambiamenti climatici sia su scala locale sia su scala planetaria.

Ricordiamo a livello locale la prolungata siccità 2016-2017 e i conseguenti devastanti incendi (circa 3.000 ettari di macchia mediterranea persi solo nei primi 20 giorni di gennaio 2017); la distruttiva mareggiata su tutti i 300 km di costa ligure di fine ottobre 2018; le ripetute allerte meteo e le abbondanti piogge di novembre 2019; gli ultimi due inverni che sono stati incredibilmente miti.</content></article>
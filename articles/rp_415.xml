<?xml version='1.0' encoding='utf-8'?>
<article><type>cartaceo</type><title>Ricchi e poveri secondo Stiglitz</title><subtitle /><author /><date>12/03/2020</date><content>ROMA — Quando le cose si mettono veramente male, diventa improvvisamente  evidente a tutti l’importanza  dell’intervento dello Stato. Parola di Joseph Stiglitz: intervistato  da Riccardo Staglianò nel suo studio alla Columbia University di New York, sul Venerdì in edicola domani parla delle emergenze planetarie  che stiamo attraversando, dal cambiamento climatico alla diffusione planetaria del coronavirus,  e delle ricadute economiche in cui ci tutti ci dibatteremo. Nel suo nuovo libro - Popolo, potere e profitti (Einaudi) - il Premio Nobel per l’Economia ricorda che «solo la scienza può salvarci, e la scienza per progredire ha bisogno di fondi pubblici». Per restare in tema, e mentre la forbice tra ricchi e poveri  si allarga ovunque, Alberto Flores  D’Arcais ha visto in anteprima il nuovo Waldorf-Astoria. ll mitico hotel di New York, un tempo il preferito  di Frank Sinatra e di Marilyn Monroe ma anche di vari presidenti  americani, ora ha un proprietario  cinese che lo ha restaurato senza  badare a spese. Tra opere d’arte e pianoforti all’ingresso, metà dell’hotel presto sarà messo in vendita  sotto forma di appartamenti extra lusso. Una scelta molto distante  dalla visione di papa Francesco,  al quale un economista vicino al Vaticano, Leonardo Becchetti, dedica il suo saggio Bergoglionomics (MinimumFax): Intervistato da Francesco Manacorda, Becchetti  ricorda il discorso tenuto del Papa  ai lavoratori dell’Ilva e quello rivolto  invece ai petrolieri. Ai quali ha dovuto spiegare la differenza tra profitto “buono” e no.

A parte il servizio di copertina, domani sul Venerdì anche un reportage  da Napoli per vedere come  se la sono cavata a un anno di distanza dal film che li aveva visti protagonisti i ragazzi della Paranza.  E una chicca per i cultori di Jean-Claude Izzo: a vent’anni dalla morte esce anche in Italia la prima biografia (francese) dello scrittore della trilogia di Marsiglia.

©RIPRODUZIONE RISERVATA

Diseguaglianze La copertina del Venerdì</content></article>
<?xml version='1.0' encoding='utf-8'?>
<article><type>cartaceo</type><title>Sostenibilità, brillano quattro brand</title><subtitle /><author /><date>03/02/2020</date><content>marco frojo, milano

Erg e Intesa Sanpaolo si aggiungono a Generali ed Enel nella pattuglia italiana delle 100 Most Sustainable Corporation Ecco i loro progetti D iventa sempre più numerosa  la pattuglia delle società  italiane incluse nella  classifica "Global 100 Most Sustainable Corporations" stilata  da Corporate Knights, che include  le 100 imprese più sostenibili al mondo. Ad Erg ed Intesa Sanpaolo  si sono infatti aggiunte Generali ed Enel. Grazie alle new entry il Belpaese  è riuscito a superare Brasile, Olanda e Svezia che sono fermi a tre, ha affiancato la Gran Bretagna e si è portato a ridosso della Germania che è a quota cinque.

Il primato europeo va alla Francia, che può vantare ben nove società, mentre quello mondiale spetta agli Stati Uniti (17). Una speciale menzione  va fatta per la Danimarca che, a dispetto delle ridotte dimensioni della sua economia, vanta ben cinque  aziende in classifica, di cui tre nei primi sei posti, oltre al primo (Orsted, elettricità) e secondo (Hansen  Holding, bioscienze) posto assoluto.  Complessivamente il continente  più rappresentato è l’Europa (49 società), seguito dal Nord America  (29), dall’Asia (18), dal Sud America  (3) e dall’Africa (1).

La compagnia assicurativa di Trieste è riuscita a ottenere questo importante riconoscimento grazie al percorso di sostenibilità che è parte integrante del piano strategico  "Generali 2021". Entro il 2021 si è infatti impegnata a realizzare 4,5 miliardi di investimenti verdi e sostenibili  e una crescita del 7-9% dei premi derivanti da prodotti con valenza  sociale e ambientale. Inoltre, nel settembre 2019 la società guidata  da Philippe Donnet ha emesso il primo green bond del settore assicurativo europeo per un importo pari  a 750 milioni di euro. Per quanto riguarda  gli impatti diretti, nel 2018 il gruppo ha deciso di acquistare energia  elettrica derivante da fonti rinnovabili  per l’88% del totale. L’inclusione  nella classifica stilata non è però l’unico risultato conseguito da Generali  sul fronte della sostenibilità. Le sue azioni fanno parte da tempo dei più importanti indici di sostenibilità,,  tra cui il Dow Jones Sustainability  World Index, il Dow Jones Sustainability  Europe Index, l’Msci Esg Leaders  Indexes, l’Ftse4Good Europe e l’Euronext Vigeo Europe 120.

Un percorso analogo è stato intrapreso  da Enel, il cui management ha posto al centro della strategia di business  la sostenibilità. Secondo quanto dichiarato dall’ex monopolista  elettrico ogni investimento deve essere in linea con gli obiettivi di sviluppo  sostenibile delle Nazioni Unite  delineati nell’Agenda 2030, e in particolare dell’obiettivo Sgd 7 (energia  accessibile e pulita), Sdg 9 (imprese,  innovazione e infrastrutture), Sdg 11 (città e comunità sostenibili) e Sdg 13 (lotta contro il cambiamento climatico).Circa il 95% dei 28,7 miliardi  di euro di investimenti totali previsti per il periodo 2020-2022 sarà  destinato a progetti che puntano

1 SEPPFRIEDHUBER/GETTY 9

1I ghiacciai in scioglimento, un emblema della terra malata a causa del clima</content></article>
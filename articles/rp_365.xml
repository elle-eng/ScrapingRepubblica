<?xml version='1.0' encoding='utf-8'?>
<article><type>digitale</type><title>Clima, l'anti-Greta dei negazionisti ha 19 anni, è tedesca e si chiama Naomi Seibt</title><subtitle /><author /><date>28 Febbraio 2020</date><content>
        



	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/02/28/141137741-922fce61-b279-4cc3-b394-0db7ac33d319.jpg"&gt;

    
  
  

	




Ha 19 anni, viene dalla Germania e si chiama Naomi Seibt. Il suo canale Youtube ha beneficiato di una clamorosa copertura mediatica quando ha virato decisamente sui video che parlano di clima, negandone i cambiamenti. Più o meno quando è stata reclutata dall'istituto Heartland, un think tank americano che difende le posizioni "climatosceptic", così come le politiche ambientali ed economiche del governo Trump, per assurgere al ruolo di testimonial dei negazionisti del cambiamento climatico. Insomma è lei, Naomi, "l'anti-Greta". Prima era una illustre sconosciuta. Da due settimane circa parlano di questa giovane tedesca i giornali di tutto il mondo.

Non è che prima i suoi temi da youtuber fossero "progressisti". Anzi. Sul suo canale di ambiente non si parlava affatto. Piuttosto, la ragazza si mostrava spaventata dalla possibilità di una "dittatura comunista" in Germania. E poi video sul fenomeno degli immigrati e l'emergenza profughi, sulla "libertà d'espressione", la "possibilità di essere forti senza dover essere necessariamente femministe", l'orgoglio di essere tedeschi, lo stato sociale: insomma, tutti argomenti molto cari della destra tedesca, con posizioni spesso vicine a quelle dell'Alternativ für Deutschland ("Alternativa per la Germania"), con cui tuttavia la Seibt nega qualsiasi vicinanza.



	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/02/28/141240464-afcb6919-e79b-4a61-bef9-ae0f65208ba8.jpg"&gt;

    
  
  

	




Dal canto suo, l'Istituto Heartland non fa segreto dell'intenzione di rendere Naomi "l'anti-Greta", annunciando la partecipazione della youtuber alla prossima Conferenza di azione politica conservatrice (CPAC) organizzata dalla destra americana, dove terrà un discorso sull'allarmismo climatico, "per fornire un messaggio realistico sui cambiamenti climatici contro il catastrofismo sterile", ha affermato il think tank in una nota.
 
E anche se il titolo di "anti-Greta" non le piace, attribuendolo per altro alla "manipolazione dei media", Naomi è in netta antitesi con la parole pronunciate da Greta al Forum di Davos: il suo "voglio che non abbiate paura e che invece pensiate" fa da contraltare alla frase della collega svedese "voglio che abbiate paura e che poi facciate qualcosa". E ha qualcosa da dire anche a proposito della Thunberg: "Dà molto fastidio vedere come questa povera ragazza venga strumentalizzata", aggiungendo di non avercela con lei, in quanto "giovane e innocente. Io credo che sia anche intelligente", dice Naopmi. "È solo preparata male".



 
    </content></article>
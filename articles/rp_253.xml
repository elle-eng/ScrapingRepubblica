<?xml version='1.0' encoding='utf-8'?>
<article><type>cartaceo</type><title>Berliner Camerata accosta le “stagioni” di Vivaldi e Piazzolla</title><subtitle /><author /><date>09/02/2020</date><content>Quinto appuntamento dei “Concerti della Domenica” , e la rassegna ideata da Roberto Porroni sfodera il suo asso: il gruppo Berliner Camerata, ensemble di rinomanza internazionale formato da musicisti di varie nazionalità, che si presenta con un’intrigante proposta intitolata “Le Otto Stagioni”. Si sa che sono quattro quelle famose di Vivaldi, ma il complesso le moltiplica abbinandole a quelle di Astor Piazzolla e già si mette nei “guai” perché è difficile immaginare qualcosa di più lontano sotto il profilo estetico, tecnico e stilistico.

A complicarsi la vita, decide anche di alternarle secondo un originale (nonché veritiero) criterio geografico- climatico: la Primavera del compositore barocco affiancata all’Autunno del re del tango, e via a seguire. Bravi, audaci e certamente elastici. — n.sgu.</content></article>
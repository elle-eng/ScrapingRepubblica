<?xml version='1.0' encoding='utf-8'?>
<article><type>digitale</type><title>A La Morra, la piena declinazione piemontese di Agricola Marrone</title><subtitle /><author /><date>24 Marzo 2020</date><content>
        Barolo, Nebbiolo, Barbera, Dolcetto e poi Arneis, Favorita e Chardonnay, il Piemonte più antico e più recente, vitigni autoctoni capaci di ispirare belle pagine enologiche, come il racconto che da quattro generazioni la famiglia Marrone sta scrivendo a La Morra tra le colline delle Langhe.
Una cantina che ha superato i cento anni di attività, nel solco della tradizione e dell’impegno. Fu Pietro Marrone, nato nel 1887 ad iniziare l’avventura, poi Carlo con fratelli e sorelle e giungiamo al 1955 quando nasce Gian Piero. Il gene vitivinicolo non manca per cui, finite le scuole superiori anche lui si dedica con la passione del papà alla produzione dei vini adeguando ai tempi la parte commerciale e cominciando a proporli all’estero.
Oggi la famiglia Marrone è giunta alla quarta generazione con le figlie di Gian Piero: Denise, Serena, con il marito Marco e Valentina, entrate in azienda per proseguirne quel bel racconto iniziato nel secolo scorso.
“Il vino è una questione di famiglia da sempre, non mi ricordo la vita senza questo lavoro” dice Denise Marrone.





	
	
	
	




  
  	
      	



	















&lt;img src="https://www.repstatic.it/content/nazionale/img/2020/03/24/150350560-525788ff-99fe-4f84-9c5f-9d41dd750e1a.jpg" alt=""&gt;

    
  
  
  

	





Il vino è cura, passione e fatica, tu come ci sei arrivata ?

“Sono la prima figlia, mio papà è figlio unico e mi ha sempre portata in campagna con sè, avevo sei anni e andavo con lui a fare le consegne ai clienti. Mi sentivo grande quando durante la vendemmia portavo le ceste mentre i miei compagni erano già a casa a dormire. E’ una cosa che ti entra nel cuore e nella testa, mai pensato di fare altro.





	
	
	
	




  
  	
      	



	















&lt;img src="https://www.repstatic.it/content/nazionale/img/2020/03/24/150411413-7ccea10d-4def-4173-91f4-5a6c4db1d666.jpg" alt=""&gt;

    
  
  
  

	





Il primo bicchiere di vino ?

E chi se lo ricorda, c’era una merenda che mi faceva mia nonna, la zuppa di acqua dolce: una bottiglia di moscato con acqua gelata e pane e zucchero, mangiavamo quello.





	
	
	
	




  
  	
      	



	















&lt;img src="https://www.repstatic.it/content/nazionale/img/2020/03/24/150439124-405423d0-12fb-47b3-80d5-3f73f1a2d73c.jpg" alt=""&gt;

    
  
  
  

	





Il concetto delle donne del vino è qualcosa di ancora attuale ?

Esiste ancora, ci sono certi mercati nel mondo, dove una donna da sola fa ancora fatica, come in Giappone dove devo andare con mio cognato, altrimenti tanti bei sorrisi, ma non si conclude nulla. Non che ti facciano sentire inferiore, ma non si ottiene il risultato commerciale.





	
	
	
	




  
  	
      	



	















&lt;img src="https://www.repstatic.it/content/nazionale/img/2020/03/24/150528116-6bdf4234-c142-43c4-aeb2-1fe4a2e278c0.jpg" alt=""&gt;

    
  
  
  

	





Il vino è anche uno strumento per avvicinarsi alle culture degli altri popoli, un elemento di condivisione ?

È così ed è bello, scambiarsi pareri, parlare, confrontarsi e unire le esperienze

Come descrivi il vostro territorio ?

La cantina è all’Annuziata di La Morra, lì abbiamo l’invecchiamento e intorno alla cantina i due vigneti di Barolo, 2,7 ettari, mentre la maggior parte delle vigne sono nella frazione di Madonna di Como, sempre vicino ad Alba, 17 ettari.

Siete una declinazione dei vigneti autoctoni piemontesi

Sì e i bianchi sono belli e stanno diventando sempre più buoni, con il cambiamento climatico e di mentalità, coltivare Favorita, Arneis, lo Chardonnay che piantò mio nonno, è una soddisfazione. Gli Arneis di dieci anni fa non sono minimamente paragonabili con ciò che produciamo oggi, vini evoluti e di pieno carattere. Molto lo ha dato la natura, noi abbiamo affinato le tecniche.





	
	
	
	




  
  	
      	



	















&lt;img src="https://www.repstatic.it/content/nazionale/img/2020/03/24/150554377-c3e329df-bcb2-402c-80e5-cafc54eda0da.jpg" alt=""&gt;

    
  
  
  

	





Diciotto ettari e 180.000 bottiglie sono oggi numeri di Agricola Marrone, il futuro cosa prospetta ?

Grande cura per la qualità e per l’ambiente, rispetto per la terra, per l’acqua, per i microorganismi. Una volta ridevamo quando ci parlavano di biodinamico, oggi ragioniamo su tecniche e approfondimenti ci segue Enosis di Donato Lanati con il quale stiamo facendo studi e approfondimenti, impensabili nel passato. Il moderno deve aiutare a tornare alla miglior tradizione.
Su tutto la ricerca della qualità meglio produrre una bottiglia in meno ma produrre bene, vini che diano voglia di essere bevuti.





	
	
	
	




  
  	
      	



	















&lt;img src="https://www.repstatic.it/content/nazionale/img/2020/03/24/150613752-15ee9ade-f1a6-41a9-9c45-5671e6fc96a7.jpg" alt=""&gt;

    
  
  
  

	





Il paradigma vino e gioia lo condividi ?

Certamente, mio papà ha sempre detto che chi beve una bottiglia da solo, ha qualche problema.

Una famiglia, i Marrone, che si è divisa i compiti, Valentina è l’enologa, Serena cura l’amministrazione e i mercati esteri più grandi insieme al marito Marco e Denise l’accoglienza

Avete anche un ristorante ?

Rigorosamente cucina piemontese al mille per cento, insalata russa e vitello tonnato tutto l’anno. Il ristorante non ha un nome è quello di Agricola Marrone, dove lo chef Paolo cucina in funzione dei vini, come il tagliere di salumi abbinato allo Chardonnay, che affina in legno per quindici mesi. A volte organizziamo serate dove lo chef scatena la fantasia e siamo noi ad abbinare i vini ai suoi piatti.



In degustazione

Barbera d’Alba Carlot 2018

Una Barbera in purezza, da terreni calcarei a 400 mt ed esposti a sud est.
Vino di bei sentori floreali al naso è anche speziato e ben declinato. Coerente la sensazione al palato con la freschezza del vitigno e una piacevole pienezza.

Nebbiolo d’Alba Superiore Agrestis 2018

Dai vigneti in Madonna di Como ha una produzione limitata di 60 q.li/ha.
Viene selezionato in vigna e al momento della pigiatura. Fermenta in botti ovali di legno con batonnage delle fecce fini per dieci mesi.
Naso agrumato con nette sensazioni. Struttura e carattere, una interessante complessità al palato e un finale di buona lunghezza anche della parte tanninica.

Barolo 2016

Nebbiolo 100%, in particolare "Lampia" e “Michet” vigneti nel comune di Castiglione Falletto e in quello di La Morra.
Espressione elegante e piena del celebre vitigno, carattere identitario che consegna una lunghezza che mantiene la traccia stilistica. Adatto ad invecchiare, è una bella esperienza anche nel 2016

Barolo Bussia 2016

Selezione Bussia strutturato e complesso, intenso e ben declinato. Al naso la ciliegia e sentori più carichi e intensi. Potente e ricco lascia una bocca di piena soddisfazione.

Langhe Arneis Tre Fie 2019

Vendemmiato nella prima settimana di settembre, fermenta in acciaio. Il giallo paglierino tipico del vitigno ne caratterizza l’analisi. Sapidità e freschezza al palato per un vino bianco di carattere esplicito e ben definito. Equilibrio coerente con la struttura.
 
    </content></article>
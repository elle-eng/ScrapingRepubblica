<?xml version='1.0' encoding='utf-8'?>
<article><type>cartaceo</type><title>Lo smash di Greta “Federer, svegliati”</title><subtitle /><author /><date>09/01/2020</date><content>La battaglia contro Credit Suisse coinvolge il tennista

Roger svegliati! E fallo subito. Più chiaro di così l’hashtag non può essere  ( # rogerWakeUpNow ). Federer è tornato sotto tiro. Anche di Greta Thunberg («Greta attackiert Roger!  »), scrivono in Svizzera. Gli ambientalisti  chiedono al campione di darsi una mossa in quanto principale  e più popolare testimonial di Credit  Suisse, la seconda banca di Svizzera.  Ma non è questa la colpa del gruppo (essere potente). La colpa è, secondo molti, di gestire male le risorse  e soprattutto di investire enormi capitali (si parla di poco meno  di sessanta miliardi negli ultimi quattro anni secondo il Global Climate  Strike ) nel settore del fossile e quindi in contrasto con la lotta al cambiamento climatico. La Fondazione  che porta il nome di Federer diffonde l’istruzione nel mondo (ed è spesso sostenuta da Credit Suisse).  E non è storia di ieri. Lunedì si terrà il processo ai manifestanti che nel novembre del 2018 fecero irruzione  in una filiale della banca a Losanna e iniziarono a giocare a tennis. Già allora chiedevano a Federer  di cambiare sponsor, non di smettere di aiutare la gente. Le fiamme che avvolgono l’Australia dove fra pochi giorni inizieranno gli Australian Open, anche se molte dolose e non collegate al clima, faranno  riflettere Roger? — e.si.

17 anni Greta Thunberg</content></article>
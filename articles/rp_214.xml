<?xml version='1.0' encoding='utf-8'?>
<article><type>digitale</type><title>Indonesia, scoperte dieci specie di uccelli (già minacciati)</title><subtitle /><author>
		
			
				
				
				
					Giacomo Talignani
				
			
		
	</author><date>04 Febbraio 2020</date><content>
        Fu allora, a metà Ottocento, durante un viaggio durato otto anni esplorando l'inesplorato, che sir Alfred Russel Wallace ebbe l'illuminazione. In quelle terre tra l'Indonesia e la Malesia, tra il Borneo e il confine australiano, incontrò talmente tante specie animali e vegetali e conobbe così tanti dettagli sulla natura che arrivò ben presto ad esprimere le sue idee evoluzioniste, le stesse che rafforzarono e contribuirono alle teorie di Charles Darwin - con cui si scambiò lettere e opinioni - su l'"Origine della specie".





	
	
	
	




  
  	
      	



	















&lt;img src="https://www.repstatic.it/content/nazionale/img/2020/01/26/175105218-49d787f3-a2f9-49fa-a84e-2ad6a93e4645.jpg" alt=""&gt;

    
  
  
  
       Myzomela Taliabu (Credits: James Eaton/Birdtour Asia) 
  

	





Quelle intuizioni di Wallace portarono a battezzare, con il nome di "Wallacea", un'area biogeografica nel territorio indo-malese, fra il Borneo e l'Australia, che è da tempo considerata una delle più ricche di biodiversità della Terra: oggi, 160 anni dopo il viaggio del naturalista gallese, una nuova spedizione è tornata ad esplorare la Wallacea scoprendo, evento rarissimo, ben cinque nuove specie di uccelli e altrettante sottospecie in meno di sei settimane.





	
	
	
	




  
  	
      	



	















&lt;img src="https://www.repstatic.it/content/nazionale/img/2020/01/26/175300899-ca7d6610-561b-46d0-8a0c-42aeeca810ef.jpg" alt=""&gt;

    
  
  
  
      Grasshopper Warbler Taliabu (Credits: James Eaton/Birdtour Asia) 
  

	





L'impresa è stata realizzata dai ricercatori della National University of Singapore (Nus), il Lembaga Ilmu Pengetahuan Indonesia (Lipi – Istituto indonesiano delle scienze) e il Wildlife Reserves Singapore, autori dello studio "A lost world in Wallacea: description of a montane archipelagic avifauna", pubblicato su Science.





	
	
	
	




  
  	
      	



	















&lt;img src="https://www.repstatic.it/content/nazionale/img/2020/01/26/175211759-df29b34f-2734-40fc-b7a8-bb67c9a5d657.jpg" alt=""&gt;

    
  
  
  
       Cyornis Togian (James Eaton/Birdtour Asia) 
  

	





Il team guidato da Frank Rheindt del Department of Biological Sciences della NUS ha scoperto ben cinque specie e cinque sottospecie di uccelli totalmente nuovi per la scienza, scovandoli in tre gruppi di isole al largo di Sulawesi. Riuscirci, non è stato affatto semplice. I ricercatori hanno puntato, nella speranza di incontrare diversità e nuove specie, su alcuni importantissimi dettagli: uno di questi era la profondità del mare.





	
	
	
	




  
  	
      	



	















&lt;img src="https://www.repstatic.it/content/nazionale/img/2020/01/26/175421285-b3e5f88d-74c3-485d-8d2f-014b11da1e35.jpg" alt=""&gt;

    
  
  
  
       Myzomela Taliabu (Credits: James Eaton/Birdtour Asia) 
  

	





 "La Terra - spiegano gli scienziati -  subisce periodi di cicli glaciali-interglaciali che portano alla formazione di ponti terrestri tra isole nei mari poco profondi durante le ere glaciali, consentendo l’incrocio della fauna delle diverse isole". Dunque, in zone isolate, come le isole con un mare molto profondo e che magari ospitano alte montagne, secondo loro c'era "più probabilità che ospitassero endemismi". Così Rheindt e i suoi hanno pensato alle isole di Taliabu e Peleng, al largo della costa nord-orientale di Sulawesi, territori che avevano già provato ad esplorare in passato prima di essere bloccati dal maltempo. Fondamentale, per la loro scelta, anche la lettura degli appunti e dei resoconti proprio di Alfred Wallace.

Una volta individuata l'area gli esperti sono partiti avventurandosi in zone dove altre spedizioni non erano mai riuscite ad arrivare, come quella degli altopiani interni o delle aree lontane dalla costa, perfino quelle montuose.



    Salah satu jenis baru tersebut adalah Phylloscopus emilsalimi dari pulau Taliabu. Penemuan tersebut dipublikasikan dalam “A lost world in Wallacea: Description of a montane archipelagic avifauna” di jurnal Science, 9 Januari 2020. pic.twitter.com/hYT9zUbk5z— LIPI (@lipiindonesia) January 10, 2020 


Un viaggio difficile, quello avvenuto circa sei anni fa e di cui ora sono stati pubblicati i risultati, che ha portato in sei settimane a individuare, anche grazie a metodologie di ricerca genomica e fenotipica, cinque nuove specie di uccelli canori e cinque nuove sottospecie, con nomi (per ora proposti) come il Cyornis Togian, Peleng Fantail, Togian Jungle-Flycatcher, Sula Mountain Leaftoiler, Myzomela Taliabu.

Per biologi ed ornitologi si tratta di un risultato straordinario, se si pensa che gli uccelli sono fra gli animali più conosciuti e catalogati al mondo e che, in media, sono circa cinque le nuove specie che con molta fortuna si possono scoprire in un anno.

La spedizione scientifica, culminata con la pubblicazione su Science, è stata un successo, che ha portato però purtroppo anche a un'altra scoperta: gli ecosistemi della Wallacea, fra deforestazione e cambiamento climatico, sono apparsi altamente minacciati. Sia a Taliabu che a Peleng non esiste per esempio più foresta vergine e molte aree boschive sono state vittime di incendi. Per questo, come ha spiegato lo stesso Rheindt, se si vuole che le nuove specie di uccelli appena scoperte possano sopravvivere "è necessaria un’urgente azione di conservazione a lungo periodo, che duri più a lungo di un paio di decenni. Solo così potremo davvero proteggerli".
    </content></article>
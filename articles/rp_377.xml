<?xml version='1.0' encoding='utf-8'?>
<article><type>digitale</type><title>I ghiacci si sciolgono: in Antartide spunta un'isola</title><subtitle /><author /><date>02 Marzo 2020</date><content>
        



	


	
	
	
	





    
    





  
  	
      	



	













    


    &lt;img src="https://www.repstatic.it/content/nazionale/img/2020/03/02/121954696-37a61617-c36f-4359-a289-80cb9e5ec484.jpg" alt="Sif Island (foto: @houston_wellner)"&gt;

    
  
  
      Sif Island (foto: @houston_wellner) 
  

	




IL RITIRO dei ghiacci non è una buona notizia, ma questa volta ha svelato qualcosa di inatteso. E' la massa rocciosa affiorata nella Pine Island Bay, in Antartide, scoperta dagli studiosi del clima del progetto Thor (Thwaites Glacier Offshore Research) a bordo della RV Nathaniel B Palmer. Sono stati loro i primi a poter mettere piede sullo sperone roccioso avvistato dalla rompighiaccio, che si è rivelato essere un isolotto ancora mai comparso sulle cartine geografiche e battezzato "isola di Sif" in onore della divinità nordica della Terra, moglie del dio Thor.



    A mate on the bridge spotted some rocky coastline this morning. This island is on no charts we know of! We look forward to visiting by Zodiac and sampling the rocks tomorrow and are pondering names for this new bit of land. @GlacierThwaites, #nbp2002, photo by @BortolottoGui. pic.twitter.com/J44zFz5T8H— Julia Smith Wellner (@houston_wellner) February 11, 2020 


"Dopo essere stati i primi visitatori, ora possiamo confermare che l’isola di Sif è fatta di granito e che è coperta dal quel che resta della piattaforma di ghiaccio”, ha scritto in un tweet la geologa marina dell'università di Houston (Texas, Usa) Julia Smith, che l'11 febbraio aveva segnalato con stupore di essersi imbattuta assieme ai suoi colleghi nell'isolotto che si pensa un tempo abbia fatto parte della piattaforma del ghiacciaio di Pine Island, che assieme al Thwaites, oggi è tra quelli in più rapido restringimento a causa delle alte temperature antartiche. A "consumare" queste grandi lastre è l'acqua oceanica del mare di Amundsen - sempre più calda - che si insinua nel ghiaccio provocandone lo scioglimento.



    After being the first visitors, we can now confirm that Sif Island is made of granite and that it is covered by remnant ice shelf, and a few seals. Photos by CD Hillenbrand (BAS) and Laura Taylor (UH). @glacierthwaites @glacieroffshore @GAViglione #nbp2002 @BAS_News @UHEAS pic.twitter.com/dtWtdI95tL— Julia Smith Wellner (@houston_wellner) February 23, 2020 


Sebbene l'isola abbia una massa visibile da satellite, spiega Nature, finora è rimasta nascosta grazie alla calotta di ghiaccio che la ricopre. E poiché la zona è poco battuta dalle navi, nessuno si era mai imbattuto nelle rocce che a mala pena cominciano ad affiorare e non solo per i cambiamenti climatici in atto. Il ritiro dei ghiacciai nell'Antartide occidentale ha infatti esercitato una pressione tale sulla crosta terrestre da sollevare la massa rocciosa. Un fenomeno che se osservato, come ha spiegato la glaciologa della exas A&amp;M University – Corpus Christi University Lindsay Prothro, potrà aiutare gli studiosi a comprendere come i cambiamenti climatici e lo scioglimento dei ghiacciai stiano influenzando il continente antartico.



    After the calving of B49 and the little bergs that went with it, this is the new face of the Pine Island Ice Shelf. Nice to see it up close and personal, even if it’s not the glacier we are meant to be near. @UHEAS @GlacierThwaites @GlacierOffshore #nbp2002 pic.twitter.com/ziXZFLBJJJ— Julia Smith Wellner (@houston_wellner) February 20, 2020 


Non è la prima volta che un'isola "nascosta" emerge dai ghiacciai che si stanno ritirando, fa notare Paul Cutler, direttore del programma di glaciologia della National Science Foundation Usa di Alexandria, in Virginia. Altre ne sono comparse negli ultimi anni nell'Artico canadese e in Groenlandia. Ma la Sif Island offre una nuova opportunità per studiare l'evoluzione geologica di un'area ancora in gran parte sconosciuta.



    Looks like ice retreated from the new "Sif Island" near #ThwaitesGlacier, #Antarctica since the early 2010s, based on a quick look at @googleearth timelapse.@ThwaitesGlacier @GlacierThwaites @rdlarter https://t.co/mt1E0QBEkk pic.twitter.com/UQr1hppukL— Peter Neff (@peter_neff) February 24, 2020 


    </content></article>
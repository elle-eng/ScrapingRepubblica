<?xml version='1.0' encoding='utf-8'?>
<article><type>digitale</type><title>Muore il nonno di Greta mentre l'attivista incontra Malala a Londra: "Era l'uomo più gentile che abbia conosciuto"</title><subtitle /><author /><date>26 Febbraio 2020</date><content>
        LONDRA - "Ieri mio nonno Olof Thunberg è morto. Stava per compiere 95 anni. Era una delle persone più gentili che abbia mai conosciuto. Ci manca terribilmente". Greta Thunberg ha postato la morte del suo nonno sui social corredando il messaggio con le immagini di loro insieme.

L'attivista svedese è a Londra per incontrare l'attivista pachistana premio Nobel per la pace, Malala Yousafzai. "È l'unica amica per cui salterei la scuola", ha scritto su Twitter Malala, condividendo una foto nella quale compaiono insieme su una panchina del parco. Thunberg da parte sua ha pubblicato due foto dell'incontro sui social: "Quindi... oggi ho incontrato il mio modello. Che altro posso dire?".



    She’s the only friend I’d skip school for. pic.twitter.com/uP0vwF2U3K— Malala (@Malala) February 25, 2020 





    So... today I met my role model. What else can I say? @Malala pic.twitter.com/n7GnXUngov— Greta Thunberg (@GretaThunberg) February 25, 2020 


Thunberg ha visitato Oxford mentre era diretta a Bristol, dove è attesa per la protesta sul clima di venerdì, e ha parlato anche con gli studenti. "Scienza, voto, limiti della protesta, disinvestimento, zero reale e zero netto e molto altro": gli argomenti affrontati secondo quanto riferito dal preside del College Alan Rusbridger.
    </content></article>
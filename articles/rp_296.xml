<?xml version='1.0' encoding='utf-8'?>
<article><type>digitale</type><title>"Mille miliardi di alberi entro il 2050", così Trump promette di affrontare il cambiamento climatico</title><subtitle /><author>
			
				di LUCA FRAIOLI
			
		</author><date>16 Febbraio 2020</date><content>
        Mille miliardi di alberi da piantare entro il 2050. E' l’ambizioso obiettivo proposto negli Stati Uniti dal partito Repubblicano di Donald Trump. Una buona notizia, dopo anni di sottovalutazione del riscaldamento globale da parte dell’attuale Amministrazione. Ma fino a un certo punto: l’obiettivo dichiarato è delegare ai mille miliardi di nuovi alberi il compito di sequestrare la CO2 in eccesso, senza far nulla per ridurre le emissioni.




	
		
			
			Ambiente, perché Trump è il Terminator numero uno
			





	
	



	
		
			
				
				
				
					Vittorio Zucconi
				
			
		
	


			
			12 Marzo 2019
			
		

		
            
            
                
                    
						 
						 
						&lt;img src="https://www.repstatic.it/content/localirep/img/rep/2019/03/12/204523600-b62e3d00-d345-4032-b541-e4075e0a30ea.jpg" alt=""&gt; 
                    
                
            
		
	


La proposta repubblicana, riflette la consapevolezza che negli ultimi mesi sempre più americani si stanno dichiarano preoccupati della crisi climatica, anche tra coloro che hanno votato e Trump. E con l’avvicinarsi delle presidenziali di novembre, anche il Great Old Party non può fingere di ignorare l’emergenza delle emergenza.

Il primo segnale di ripensamento, in uno schieramento politico che ha sempre contestato le conclusioni dei climatologi, c’era stato lo scorso mese al Forum Economico di Davos, quando lo stesso Trump aveva accennato al progetto di una massiccia riforestazione negli Stati Uniti.
"Ma non si tratterà solo di piantare alberi", spiega oggi il deputato dell’Arkansas Bruce Westerman, che ha tecnicamente presentato il piano al Congresso americano. "Metteremo in campo il meglio delle scienze forestali sostenibili".

In realtà, la misura fa parte di un pacchetto che mira a incrementare la cattura di CO2, per esempio finanziando chi lavora sistemi di sequestro dell’anidride carbonica in atmosfera o direttamente nelle ciminiere degli impianti che la emettono. In compenso non è prevista alcuna "carbon tax", che altrove è usata per scoraggiare i grandi produttori di gas a effetto serra.

I candidati democratici alle Presidenziali propongono misure ben più radicali, fino al Green New Deal proposto da Alexandria Ocasio-Cortez, una grande iniezione di denaro pubblico per decarbonizzare l’industria e la società americana. Per i Repubblicani un approccio dirigista, di "comando e controllo" dell’autorità politica sull’economia. Meglio delegare la salvezza del Pianeta a mille miliardi di alberi.

"E' una cosa positiva", ha commentato Greta Thunberg, "ma non si deve lasciar credere che possa essere la soluzione. Senza tagli alle emissioni di CO2 non si riuscirà a risolvere la crisi climatica". Secondo uno studio del World Resources Institute, se fatto correttamente un piano globale di riforestazione massiccia della Terra potrebbe ridurre, a partirete dal 2040, la CO2 emessa ogni anno di una quantità compresa tra i 180 e i 360 milioni di tonnellate. Ma oggi Cina e Stati Uniti da soli emettono ogni anno 15 mila milioni di tonnellate.
    </content></article>
<?xml version='1.0' encoding='utf-8'?>
<article><type>cartaceo</type><title>L’impatto del cambiamento climatico</title><subtitle /><author /><date>20/02/2020</date><content>Nel 2020 l’Europa assisterà a un leggero aumento delle produzioni delle regioni centro-settentrionali, che non compenserà però un calo del 10 per cento circa in Italia, Francia e Spagna. Considerando l’impatto del cambiamento climatico e la crescita della popolazione, nel 2020 la produzione globale vedrà un deficit del 14 per cento fra l’offerta e la domanda di frumento, dell’ 11 per cento per quanto riguarda il riso e del 9 per cento per ciò che concerne il mais. Solo la produzione di soia vedrà un surplus globale del 5 per cento. È questo il risultato di un ampio studio (The Food Gap -The Impacts of Climate Change on Food Production: A 2020 Perspective) redatto dalla Universal Ecological Fund sulla base dei dati e delle previsioni dell’Ipcc, della Fao e dell’Unicef volto a quantificare l’impatto sull’agricoltura del prevedibile aumento di 2,4 °C delle temperature globali, ipotizzando un mercato agricolo che mantenga la sua filosofia tradizionale.</content></article>
<?xml version='1.0' encoding='utf-8'?>
<article><type>cartaceo</type><title>Chi dà una mano ai vecchietti soli?</title><subtitle /><author /><date>20/03/2020</date><content>Il direttore Arpa e l’inquinamento

Livio Del Mastro

ho letto sulla cronaca torinese di Repubblica le parole del direttore generale dell’Arpa Angelo Robotto pronto, in una fase delicata per la nostra città e il nostro Paese, a mettere le mani avanti sulla correlazione tra blocco del traffico e aria più pulita. Le vicende sul coronavirus dimostrano che problemi complessi, come lo sono anche l’inquinamento atmosferico e il cambiamento climatico, se affrontati su scala regionale spesso finiscono nelle mani di personalità poco adatte al ruolo anche perché spesso nominate dalla politica locale senza nessun confronto meritocratico. Gli esempi di queste settimane dalle mascherine mal messe, ai cinesi che non si lavano rimarranno alla storia e ci debbono far riflettere per il futuro. Innanzitutto la politica in questo bislacco federalismo dovrebbe stare in silenzio e rispettare il pensiero scientifico. Per il coronavirus il premier si è affidato a scienziati di riconosciuta fama. Dovrebbe essere così in futuro per altri problemi complessi e globali.

Togliere al signoraggio incompetente di questo bislacco federalismo il potere di condizionare il dibattito pubblico è una priorità nazionale. È da auspicare una profonda riforma dove la politica locale venga ridimensionata e magari si occupi solo di buche stradali.

Si risparmiarebbero tante poltrone e tanti soldi pubblici togliendo il rumore di fondo e concentrandosi sui problemi, affidandole nelle giuste mani.

Riaprite l’ospedale Maria Adelaide

Margherita

Ho letto su Repubblica che governo e regioni vogliono requisire gli alberghi, per ricoverare i malati da coronavirus, Non farebbero bene prima e aprire l’ospedale Maria Adelaide e quello militare chiusi da tempo.

Dov’è la solidarietà per gli anziani

Federica Rocca

Scrivo per chiedervi ragguagli sulla solidarietà di quartiere per le persone più deboli in questo momento e cioè ovviamente gli anziani.

Dov’è tutta la solidarietà per gli anziani? Nessuno che nel quartiere si offre per le spesa ed i piccoli supermercati come il Crai in via Vassalli Eandi e il Conad in corso Francia non portano la spesa a casa agli over 70 se non facendo pagare! Dov’è la solidarietà? I miei genitori 74 e 80 anni sono soli perché oo sono lontana e devono rischiare ogni 3 /4 giorni facendo la spesa. Perché? Mio papà ha provato con la spesa on line, nonostante i suoi 80 anni, ma le consegne sono full fino ad aprile! #iorestoacasa, se posso.

Ad Aosta la colpa è anche dei medici

Livia Avezzu

Nela vicenda del paziente operato ad Aosta che non aveva dichiarato di essere positivo al virusc’è stata approssimazione anche da parte del personale: ma se prima di qualsiasi intervento i pazienti vengono sottoposti ad accertamenti per Epatite B e C, HIV , è mai possibile che, in periodo di epidemia, non si pensi a fare un banale tampone per coronavirus? E’ probabile che il paziente .non fosse consapevole della predittività dei sintomi!

Lettere

Via Lugaro, 15 10126, Torino

E-mail

Per scrivere alla redazione  torino@repubblica.it</content></article>
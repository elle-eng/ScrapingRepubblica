<?xml version='1.0' encoding='utf-8'?>
<article><type>digitale</type><title>Con il coronavirus i Fridays for future diventano "Quarantena for future"</title><subtitle /><author>
		di CRISTINA NADOTTI
	</author><date>20 Marzo 2020</date><content>
        



	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/03/20/131427440-059e2592-a693-4560-8e42-517009de3cf8.jpg"&gt;

    
  
  

	




Nonostante le attività ridotte, la crisi climatica non si ferma e il movimento dei Fridays for future italiano continua la sua campagna di sensibilizzazione con molte iniziative online. In un comunicato, i coordinatori affermano: "Siamo in emergenza, ogni crisi va trattata come tale. E noi di Fridays For Future, come sempre, ascoltiamo gli esperti e la scienza che ora ci chiedono di restare in casa per fronteggiare l’emergenza coronavirus. Ma la crisi climatica non si ferma, e nemmeno noi. Per questo abbiamo deciso di continuare a dare il nostro piccolo contributo alla causa, cercando allo stesso tempo di tenere compagnia ai milioni di italiani in isolamento e invitare all'azione più importante che ciascuno di noi possa fare: informarsi". 






	
		
			
			Coronavirus, la protesta del clima non si ferma. Greta: "Scioperiamo online"
			





	
	



	
		Giacomo Talignani
	


			
			12 Marzo 2020
			
		
		
            
            
                
                    
						 
						
						&lt;img src="https://www.repstatic.it/content/nazionale/img/2020/03/12/140954281-bdce6c01-3113-4557-b9fe-62a2bf17aada.jpg" alt="Coronavirus, la protesta del clima non si ferma. Greta: &amp;quot;Scioperiamo online&amp;quot;"&gt;
                    
                
            
		
	


"È il tempo dello studio e dell'approfondimento - spiega Luca, che non vuole essere indicato con il cognome per sottolineare che parla a nome del movimento - se fino a oggi, nella normalità ci siamo mobilitita in piazza, adesso seguiamo ancora una volta le indicazioni della scienza e stiamo in casa, ma non vogliamo smettere le nostre attività e facciamo quel che se può fare meglio, informarsi coinvolgendo tutti in queste attività".

Per decidere che fare e come farlo, il movimento si è rivolto ai suoi attivisti, ma la chiamata è stata raccolta anche da tanti che fino a ora non avevano partecipato ai Fridays for Future. "Abbiamo fatto una riunione nazionale via Skype con i nostri attivisti - spiega Luca -  per raccogliere idee su cosa consigliare sul nostro sito per gli approfondimenti, e sono arrivate moltissime segnalazioni di libri, documentari, articoli. Poi c'è stato un passaparola, perché ci sono arrivati tantissimi consigli via email da persone che avevano visitato il nostro sito".

"Una partecipazione corposa", la definisce Luca, anche da personaggi famosi e non che sono stati coinvolti nell' Aperitivo For Future - “Cameretta Tour”, ogni sera, alle h.19.00 in diretta sul canale Instagram, nel quale un ospite parla di crisi climatica. "Ci ha stupito la risposta di alcuni cantanti rapper che pensavamo lontani da queste tematiche - continua Luca - ne abbiamo contattato alcuni che sappiamo popolari per il pubblico più giovane e la loro adesione è stata incredibile".
 
Le attività online vogliono mantenere alta l'attenzione sul tema della crisi climatica ma hanno anche un obiettivo legato all'emergenza coronavirus. "Siamo di fronte a una grande prova - dice Luca, siamo sicuri che supereremo l'emergenza virus, ma quando si ripartirà dovremo cogliere l'occasione per farlo meglio. Ci saranno moltissimi investimenti economici ed è importante che si riparta promuovendo uno sviluppo sostenibile".

Tra le iniziative promosse online ci sono i "Digital Strike", ogni v, quando la mobilitazione per affrontare tempestivamente la crisi climatica, la più grande emergenza che l’umanità sta già vivendo, si sposta dalle piazze agli schermi. Lanciato Venerdì 13 marzo da Greta Thunberg e altri attivisti di tanti paesi europei, dicono da Fridays for Future Italia - sta riscuotendo ampio seguito. Si partecipa da casa, scattando una foto con un cartello e gli hashtag #DigitalStrike e #ClimateStrikeOnline, taggando @fridaysforfutureitalia per apparire sulla foto collage postata ogni sabato sui social.

Oggi alle 16, ad accompagnare il Digital Strike, su tutti i balconi d’Italia si ballerà e canterà il brano dei Bee Gees “Stayin’ Alive” in occasione della Flashmob For Future - DiscObedience in collaborazione con Extinction Rebellion Italy. Sulla Playlist YouTube è possibile imparare le mosse e il testo. Sul sito Fridaysforfutureitalia.it c'è poi la nuova sezione “Quarantena For Future”, dedicata a film, libri, serie, speech, podcast, documentari, articoli a tema crisi climatica. 

Infine l'Aperitivo For Future - “Cameretta Tour”, ogni sera, alle 19.00 in diretta sul canale Instagram @fridaysforfutureitalia un ospite per parlare di crisi climatica e delle soluzioni per affrontarla. Hanno inaugurato il tour, Mercoledì 18 marzo, Tommaso Perrone, giornalista e direttore di Lifegate, e Stefano Tiozzo, fotografo e travel blogger, fondatore di Seva project. Oggi, tra gli ospiti più attesi, Piero Pelù, Domenica 22- Eugenio in Via di Gioia e mercoledì 25/3 - Elisa (da confermare) e tanti altri. Tutte le puntate sono riascoltabili nella Playlist AperiFuture su YouTube.


Per non perdersi il programma delle iniziative e i vari aggiornamenti, seguite i canali Instagram, Facebook e Telegram di Fridays For Future Italia.


Maggiori informazioni su FFF, sul sito www.fridaysforfutureitalia.it
 
    </content></article>
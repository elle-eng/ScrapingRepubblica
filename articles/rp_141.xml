<?xml version='1.0' encoding='utf-8'?>
<article><type>digitale</type><title>La sequoia della California ha un nemico: lo scarabeo</title><subtitle /><author /><date>22 Gennaio 2020</date><content>
        Le millenarie, gigantesche sequoie della California, stanno subendo l'attacco degli scarabei. Il Phloeosinus punctatus è infatti detto “scarabeo di corteccia”. Secondo le ricerche, l’aggressività di questi insetti nei confronti degli alberi è connessa al global warming. Le sequoie, eterne testimoni dei più radicali cambiamenti della storia dell’uomo, hanno sempre stupito gli esperti per le loro caratteristiche.
Al contrario, nei parchi nazionali della Sierra Nevada, sulla catena costiera del Pacifico, dal 2014 a oggi sono ben 28 gli esemplari, la cui morte sarebbe dovuta al concatenarsi di tre fattori: la siccità, gli incendi e la presenza degli scarabei di corteccia, che infestano le loro radici. A confermarlo è uno studio condotto in tandem tra il National Park Service e l’US Geological Survey, che sarà presentato quest’anno.
In realtà il silenzioso, invisibile, ma inarrestabile lavorio degli scarabei contro le sequoie dura da anni. Quasi che gli insetti rivendichino per sé il dominio incontrastato di quei giganti vegetali, non a caso noti come “monarchs”, “monarchi”. Non solo gli insetti, comunque, ma anche gli incendi, le cui conseguenze sono vengono esaltate dalla siccità, contribuiscono a decimare la popolazione delle piante. “Una cosa mai sentita, mai successa prima” ammette la dottoressa Christy Brigham, che sorveglia il benessere degli ecosistemi nei parchi. “Non pensavamo mai di vedere le sequoie arse dal fuoco, né tanto meno divorate dagli insetti. Invece è proprio così”. In conclusione, gli ecologisti avvertono: i piani di arginamento della crisi climatica previsti per il 2050 devono essere messi in atto adesso. Le contromisure per salvare le sequoie sono sul tavolo degli scienziati. (v.f.)
 j

 
    </content></article>
<?xml version='1.0' encoding='utf-8'?>
<article><type>digitale</type><title>Il "blob" legato alla crisi climatica ha ucciso un milione di uccelli marini</title><subtitle /><author /><date>17 Gennaio 2020</date><content>
        



	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/01/17/150759907-3803aebe-fc7d-41b0-bc9f-862c60f5796d.jpg"&gt;

    
  
  

	






CHISSA' quanti animali ha ucciso davvero, forse addirittura miliardi. Organismi marini, pesci, uccelli, mammiferi e tanti altri. Per ora, ci dicono oggi gli scienziati, si stima che solo a livello di uccelli marini siano almeno un milione quelli uccisi dal "blob" legato alla crisi climatica. Con questo nome, che tanto ricorda il "fluido mortale" del film anni Sessanta, un gruppo di ricercatori americani ha identificato la macchia di calore che nell'oceano Pacifico tra il 2015 e il 2016 ha portato alla devastazione di diversi ecosistemi e la morte di milioni di animali. 

 

In uno studio pubblicato sulla rivista Plos One da un team di ricercatori dell'Università di Washington si racconta come, per una serie di eventi climatici estremi, collegabili a fenomeni di surriscaldamento globale, si sia verificato un innalzamento della temperatura dell'acqua anomalo dai 3 ai 6 gradi sopra la media e tale da portare, nell'area della "macchia di calore", a un vero e proprio sconvolgimento della vita marina. Milioni di pesci morti, la produzione di zooplancton in picchiata, lo sconvolgimento della catena alimentare: a causa di questo "blob" migliaia di uccelli improvvisamente si sono ritrovati senza cibo e sono morti di fame. Lungo la costa dell'Oceano Pacifico 62 mila uccelli comuni, come le urie, sono stati trovati senza vita e il numero totale di quelli che potrebbero essere deceduti a causa di questo fenomeno "si crede possa essere oltre un milione", affermano gli scienziati.  

L'enorme macchia, estesa per mille miglia nell'oceano, ha iniziato a crescere intorno al 2013 e si è aggravata dopo fenomeni meteo legati a El Nino tanto che i danni riscontrati si contano almeno fino al 2016, soprat



	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/01/17/150840329-556a9c7f-90d3-4238-b800-080ff43a2a21.jpg"&gt;

    
  
  

	




tutto nella zona del Pacifico nord orientale. In Alaska, in particolare, è stato rinvenuto il numero maggiore di uccelli morti, una moria "senza precedenti e decisamente sorprendente", hanno affermato i ricercatori. Un fenomeno che, come già descritto in vari studi e recentemente confermato anche dal panel delle Nazioni Unite, potrebbe essere sempre più frequente a causa della crisi climatica in corso. 

 

Queste ondate di calore sconvolgono soprattutto i ritmi e i comportamenti animali e vegetali: con l'assenza di zooplatcon e altri nutrienti si innesca una catena distruttiva dove scompaiono pesci piccoli, i predatori sono costretti a cacciare di più e gli uccelli rimangono senza cibo, talmente tanto da morire di fame. Immaginatevi una uria comune che per riuscire a sopravvivere e avere le energie necessarie per i suoi voli deve mangiar più di sessanta pesci al giorno, in che condizione si è trovata durante l'ondata di calore: senza pesce, sostengono i ricercatori, questi uccelli possono essere morti anche nel giro di pochi giorni. 

 

Se le stime degli scienziati che hanno studiato il fenomeno del blob fossero confermate, quella fra il 2015 e il 2016 con oltre un milione di uccelli morti, potrebbe essere una fra le più grandi morie di uccelli marini nella storia. In certe aree dell'Alaska meridionale sono state ritrovate, per dare un'idea, perfino 4.500 carcasse di uccelli ad ogni chilometro. Inoltre, si legge nello studio, l'ondata di calore di cinque anni fa ha portato anche a una fioritura eccessiva lungo tutta la costa occidentale degli Stati Uniti di alghe nocive che hanno portato alla morte migliaia di animali, fra cui anche leoni marini e cetacei.

"L'entità e la portata di questo fenomeno non hanno precedenti", chiosa John Piatt, fra gli autori dello studio.  "È  sorprendente e allarmante e dovrebbe essere un allarme rosso sull'impatto tremendo che il riscaldamento oceanico può avere sull'ecosistema marino e sulle vite di milioni di esseri viventi".

    </content></article>
<?xml version='1.0' encoding='utf-8'?>
<article><type>cartaceo</type><title>Il clima impazzito ci porta un conto da 50 mila miliardi</title><subtitle /><author /><date>10/02/2020</date><content>eugenio occorsio, roma

Previsioni-choc di McKinsey: sulla falsariga di quanto annunciato dall’Ue, nei prossimi 10 anni bisognerà indirizzare in chiave ambientale tutti gli investimenti già previsti in ogni continente. Per cambiare i comportamenti e limitare gli effetti S e mille miliardi vi sembran  pochi, cominciate a  pensare a una somma  enormemente maggiore: qualcosa fra i 30 e i 50mila miliardi da qui al 2030. Il "trilione" l’ha lanciato  all’inizio del 2020 Ursula von der Leyen, presidente della commissione  Ue, la seconda cifra l’ha calcolata  la McKinsey in un corposo rapporto  sulla rilevanza economica del cambiamento climatico che sarà reso  pubblico fra pochi giorni, "Climate  risk and response". L’orizzonte temporale è lo stesso - dieci anni, quelli cruciali - e l’oggetto anche. Se nel primo caso si parla di Europa, qui si parla di tutto il mondo: sono gli investimenti in infrastrutture green, pubblici e privati, concepiti e modellati in modo da far fronte all’incombente disastro del riscaldamento globale. Chiariamo subito: come Bruxelles  ha precisato che non bisogna intendere  questa cifra come un "tesoretto"  uscito chissà da dove a favore della sostenibilità ambientale, ma più correttamente come il calcolo degli investimenti infrastrutturali prossimi venturi che magari sarebbero  fatti lo stesso ma ora possono, anzi debbono, essere orientati in chiave green, così in modo simmetrico  McKinsey ha calcolato gli impegni  previsti nei cinque continenti,  i quali vanno a loro volta orientati  per attutire l’impatto delle modifiche al clima. Altrimenti, avverte la società di consulenza, le conseguenze  saranno rovinose.

Anzi, già ci sono stati fin troppi eventi estremi con un costo altissimo,  e non da oggi: la temperatura stava lentamente crescendo dall’inizio  del XX secolo dopo 10mila anni di stabilità (sufficienti all’intero sviluppo  del genere umano) e oggi è più alta di 1,1 gradi rispetto al 1880. Crescerà ancora da qui al 2050 - in assenza di decisi interventi - di un grado e mezzo (malgrado i reiterati impegni internazionali), e addirittirua  di 5 gradi in certe zone e di 7 gradi  nellestremo nord. In parallelo, è urgente attrezzarsi per contenere i danni e i rischi per l’uomo. Se era cominciato  in silenzio, il cambiamento  climatico ha fatto la sua comparsa  come elemento decisivo per trasformare  un evento naturale avverso  ma "normale" in una sciagura immane,  nel 2003: quando un’ondata di calore colpì l’Europa e i suoi effetti  furono raddoppiati dalla mano improvvida  dell’uomo. Fra raccolti e capi di bestiame persi, risorse turistiche  dirottate, crolli di produttività  e via dicendo, McKinsey calcola in 15 miliardi di dollari le perdite. Oltreoceano  è andata ancora peggio: quando l’uragano Sandy investì gli Stati Uniti nell’estate 2012 i suoi effetti  furono moltiplicati per tre (rispetto</content></article>
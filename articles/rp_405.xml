<?xml version='1.0' encoding='utf-8'?>
<article><type>digitale</type><title>Perline di uova di struzzo come 'mi piace' nell'Età della Pietra</title><subtitle /><author>
			
				di ANNA LISA BONFRANCESCHI
			
		</author><date>09 Marzo 2020</date><content>
        Mettevamo like ben prima di Facebook. Più di 30 mila anni fa, mandando apprezzamenti e riconoscimenti che si spandevano lungo distanze di centinaia di km. Per cementare amicizie, mostrare vicinanza, ringraziare. Con qualche perlina di guscio di uova di struzzo. A riconoscere qualche somiglianza con le abitudini di scambio di gioielli nelle reti sociali dei nostri antenati nell'età della pietra e i moderni social network è un gruppo di ricercatori sulle pagine di Pnas, dopo aver ricostruito il percorso compiuto negli anni da alcuni oggetti decorativi rinvenuti negli altopiani del Lesotho.
 
Si tratta di perline realizzate a partire da gusci di uova di struzzo. A incuriosire il team di t Brian Stewart dell'Università del Michigan è stato il fatto che di struzzi nelle zone del rinvenimento non ce ne sono. E nemmeno nelle zone limitrofe. Analogamente nessuna traccia di lavorazione di gusci uova è stata osservata nelle stesse aeree. Da dove venivano quelle perline, e perché?





	
	




  
  	
      	



	















&lt;img src="https://www.repstatic.it/content/nazionale/img/2020/03/09/141827171-973262a3-4f90-4398-ad3f-e70bfb0e124f.jpg" alt=""&gt;

    
  
  
  

	
    





Un modo per scoprire la provenienza di un oggetto è quello di leggerne la firma chimica, per esempio analizzando la sua composizione isotopica. Nel dettaglio i ricercatori hanno analizzato gli isotopi di stronzio contenuti nelle perline di uova di struzzo e hanno scoperto così la loro provenienza (confrontandole con i valori degli stessi isotopi ottenuti dalle analisi condotte sui terreni e la vegetazione delle zone circostanti). Gli scienziati hanno osservato che quelle perline arrivavano da centinaia di km di distanza, da posti lontani si ipotizza anche 1000 km. E i ricercatori si sono fatti un'idea abbastanza precisa del perché siano finiti provo lì in Lesotho.
 
Circa 50 mila anni fa quelle zone avrebbero attraversato un periodo di grande stravolgimento climatico. E alla stessa epoca risalgono queste perline. L'ipotesi è che venissero usate come scambio  da comunità di cacciatori-raccoglitori per stabilire relazioni tra le diverse popolazioni durante questo periodo di duri stravolgimenti climatici. Per esempio come ringraziamento e apprezzamento da parte di una comunità per aver usufruito delle risorse di una vicina, meno colpita. “Queste reti di scambio potrebbero essere state utilizzate come fonte di informazione sulle risorse,  sulla condizione dei paesaggi, sugli animali, sulle piante, sulle persone e forse anche su possibili partner per matrimoni”, ha commentato Stewart. "Perline di struzzo e gioielli che venivano realizzati con queste erano una sorta di versioni dell'Età della Pietra di 'mi piace', che permettevano di dichiarare relazioni per lo scambio di partner avvertendo al tempo stesso gli altri di queste relazioni”.
 
Le perle realizzate con uova di struzzo, riassumono gli autori nel paper, avrebbero così funzionato come una sorta di moneta per la formazione di reti sociali estese, utili in tempi difficili. A differenza delle perline realizzate con conchiglie di mare, che avrebbero avuto un ruolo invece per identificare ruoli all'interno di società e i gruppi stessi, concludono gli autori.
 
 
    </content></article>
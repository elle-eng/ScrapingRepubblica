<?xml version='1.0' encoding='utf-8'?>
<article><type>cartaceo</type><title>TRASPORTO NAVALE  ACCORDO SUL CLIMA</title><subtitle /><author /><date>28/04/2025</date><content>Anche il trasporto navale scala una marcia e si impegna a ridurre le emissioni di gas serra: i 175 governi membri dell’Organizzazione marittima internazionale (Imo) hanno votato una decisione che impone agli armatori di ridurre le emissioni che contribuiscono al riscaldamento climatico per unità di carburante: del 30% dai livelli del 2008 entro il 2035 e del 65% entro il 2040. Hanno, prevedibilmente, votato no alcune nazioni produttrici di combustibili fossili: la Russia, l’Arabia Saudita, gli Emirati Arabi Uniti, il Venezuela, l’Iran. Mentre gli Stati Uniti avevano abbandonato i colloqui Imo già martedì sera, coerentemente con la politica dell’amministrazione Trump di ritirarsi dai processi internazionali in materia ambientale e climatica.

L’accordo è certamente una buona notizia, ma molti temono che non sia realistico e praticabile: ancora oggi il 93% della flotta mondiale utilizza combustibili fossili “sporchi” e solo il 7% il gas naturale liquefatto.</content></article>
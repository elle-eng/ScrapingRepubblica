<?xml version='1.0' encoding='utf-8'?>
<article><type>digitale</type><title>Super Tuesday delle primarie Usa: è il giorno di Joe Biden ma la California va a Bernie Sanders. Male Bloomberg: pensa al ritiro</title><subtitle /><author>
			
				a cura di ALESSIO SGHERZA e LUCIO LUCA
			
		</author><date>04 Marzo 2020</date><content>
        


    Primarie Usa, i delegati fino a questo momento


Una giornata d'oro per Joe Biden e peggiore delle attese ma non disastrosa - soprattutto grazie alla vittoria in California - per Bernie Sanders. Sono questi finora i verdetti del Super Tuesday delle primarie democratiche Usa del 2020, alla ricerca dello sfidante di Donald Trump nel voto di novembre.

Biden è stato il più votato in Texas, Virginia, North Carolina, Alabama, Massachussetts, Tennessee, Minnesota, Arkansas, Oklahoma. Vittorie nette in Stati molto popolosi, anche se mancano ancora Texas e California, e negli Stati dove è forte la minoranza nera, bacino elettorale importante per i democratici. Di più: anche se i dati sono parziali, Biden è passato in testa nel conteggio cumulato dei delegati, superando Sanders che punta forte sul numero dei delegati che otterrà in California. 

Sanders ha vinto il voto in California, nel suo Vermont e in Colorado e Utah, ottenendo un risultato molto lontano da quello previsto dai sondaggi, che lo davano in vantaggio in 12 dei 14 Stati al voto, ma l'effetto del ritiro di Pete Buttigieg e Amy Klobuchar e il loro endorsement nei confronti di Biden ha spostato molti voti verso l'ex vicepresidente. Per Sanders è stato importante, soprattutto da un punto di vista del bottino dei delegati, portare a casa la California, come era largamente previsto alla vigilia. In una notte in chiaroscuro, il Golden State è aria fresca per la campagna di Sanders.

Joe Biden vince anche in Texas, lo Stato con il secondo più ricco bottino di delegati, dopo la California, dei 14 dove si è votato ieri. La Cnn ed altri media americani hanno infatti annunciato la vittoria dell'ex vice presidente nel 'lone star' attribuendosi i suoi 228 delegati, e così rafforzando la vittoria riportata nel Supertuesday, aggiudicandosi il suo nono stato della tornata elettorale. Ancora incerto invece il risultato nel Maine.


&gt; La mappa dei risultati Stato per Stato  &gt; Tutti i risultati

Brutta serata per Michael Bloomberg, che aveva saltato caucus e primarie in Iowa, New Hampshire, Nevada e South Carolina per concentrarsi (spendendo centinaia di milioni di dollari in spot) proprio in questo Super Martedì. Senza ottenere successi, se non il 'gol della bandiera' della vittoria nelle Samoa Americane.



    50 milioni di dollari investiti in spot elettorali per preparare il suo grande esordio del #SuperTuesday e @MikeBloomberg si trova a primeggiare in una sola gara: quella delle remote American Samoa pic.twitter.com/5TvCsHYIhs— Anna Lombardi (@anna_lombardi) March 4, 2020 


L'ex sindaco si piazza terzo o quarto in tutti gli Stati al voto, senza insidiare Sanders o Biden da nessuna parte. Risultati negativi tanto che secondo Nbc Bloomberg domani potrebbe annunciare addirittura il ritiro dalla competizione. 



	
		
			
			Primarie Usa, il Super Tuesday nero di Bloomberg: "Non so se mi ritiro, vedremo. Ma sono pronto a tutto pur di battere Trump"
			





	
	



	
	
		dal nostro inviato CLAUDIO TITO
	


			
			04 Marzo 2020
			
		

		
            
            
                
                    
						 
						 
						&lt;img src="https://www.repstatic.it/content/localirep/img/rep/2020/03/04/042547708-8385a8a5-761f-4649-9191-290d6861625b.jpg" alt=""&gt; 
                    
                
            
		
	




Il Super Tuesday in tempo reale: risultati d'oro per Biden, Sanders soffre ma conquista la California
Repubblica ha seguito tutta la notte con una diretta in tempo reale, annunciando i vincitori Stato per Stato e aggiornando il conteggio dei delegati totali. Obiettivo (irraggiungibile oggi): 1991 delegati, ma solo in California in palio c'erano quasi 500 delegati.  
  
Texas e Maine, si allarga il vantaggio di Biden
Con lo spoglio al 70% in Texas, il vantaggio di Joe Biden si allarga e diventa di quasi 30mila voti, circa due punti percentuali. Il Texas così 'tende' verso l'ex vicepresidente, anche se la distribuzione dei delegati sarà più o meno equilibrata. Per quanto riguarda il Maine, il vantaggio di Biden è di tremila voti circa con il 91% dello spoglio completo. Alta probabilità che Biden vinca quindi entrambi gli Stati portando a 10 il suo bottino del Super Tuesday.
  
Texas, con lo spoglio al 60% Biden passa avanti
   

Spoglio in Texas al 40%: Sanders avanti di 13mila voti
La vittoria in Texas sarà importante da un punto di vista simbolico, ma che arrivi Sanders o Biden avanti di una spanna, questo non cambierà molto dal punto dei vista dei delegati, che saranno divisi più o meno equamente. Sopra la soglia anche Bloomberg probabilmente, ma non Elizabeth Warren.  
  
La California va a Sanders, vittoria importante per il senatore
Bernie Sanders, come nelle previsioni, ha vinto le primarie democratiche della California, secondo le proiezioni di Associated Press e Fox. E' lo stato della tornata elettorale del Supertuesday in cui e' in palio il maggior numero di delegati, ben 415.
  
Urne chiuse in California, too close to call ma Cnn assegna già 48 delegati a Sanders
  

Texas, a metà spoglio Sanders avanti di 50mila voti
  

Biden vince in Massachussetts: ottava vittoria
Joe Biden conquista, secondo le proiezioni dei media Usa, anche il Massachussetts, dove sconfigge non solo il suo ormai diretto sfidante per la nomination Bernie Sanders (che è di uno Stato limitrofo) ma anche la senatrice Elizabeth Warren, che è proprio del Massachussetts. Un brutto colpo per la campagna della senatrice.

Trump: "Warren non vince neppure nel suo Stato"
Donald Trump ironizza sulla povera perfomance di Elizabeth Warren alle primarie democratiche del Super Martedi'. "Elizabeth 'Pocahontas', oltre a Mini Mike Bloombberg, e' la piu' grande perdente della notte", ha twittato Trump. "Non si e' neppure avvicinata a vincere nel suo Stato del Massachusetts. Ora - ha concluso - non le resta che mettersi seduta con suo marito a bere una bella birra fresca"

Trump: "Bloomberg ha buttato soldi dalla finestra"
Donald Trump ironizza sulla povera performance di Michael Bloomberg al Super Martedi' di primarie democratiche. "Fino a questo momento il piu' grande perdente e' Mini Mike Bloomberg", ha twittato il tycoon, sottolineando come abbia "buttato dalla finestra 700 milioni di dollari ottenendo nulla in cambio se non il soprannome di Mini Mike e la completa distruzione della sua reputazione".

Joe Biden: "Siamo più vivi che mai"
"Siamo vivi piu' che mai. La nostra campagna sta decollando. Unitevi a noi". Cosi' Joe Biden esultando per il risultato al Super Martedi' di primarie democratiche da Los Angeles, in California.
  
Utah a Bernie Sanders anche per Nbc
Il senatore conquista così il suo terzo Stato stanotte, dopo Vermont e Colorado.
  
Il NYT: "Sanders potrebbe non raggiungere il 15% in Alabama"
Brutto segnale per Bernie Sanders dall'Alabama, con Nate Cohn del NYT che nota come il senatore potrebbe non raggiungere la soglia di sbarramento in Alabama, di fatto consegnando al rivale Biden quasi tutti i delegati dello Stato
  
Per Fox è Biden il vincitore anche in Massachusetts
Joe Biden vince anche in Massachusetts, lo stato della rivale liberal Elizabeth Warren, al Super Martedi' di primarie democratiche per la corsa alla Casa Bianca, secondo le proiezioni di Fox. Si tratta di uno schiaffo anche per Bernie Sanders che e' del vicino Stato del Vermont. Questa sconfitta rischia di compromettere il futuro della campagna presidenziale di Warren.
 
Anna Lombardi: "L'uomo che ha cambiato la campagna di Biden"



    È stato il sostegno di Jim @ClyburnSC06, l’influente capogruppo della maggioranza dem alla Camera, a cambiare le sorti della campagna di @JoeBiden: permettendogli di vincere quella Carolina del Sud che gli ha aperto le porte del #SuperTuesday pic.twitter.com/MdsCAsjyHs— Anna Lombardi (@anna_lombardi) March 4, 2020 




Sanders verso la vittoria in Utah
Il senatore del Vermont secondo Fox News sarà il vincitore in Utah ma il canale della destra al momento è il solo ad assegnare già la vittoria a Sanders


Sanders: "Vinceremo la nomination democratica"
Il senatore Bernie Sanders ha parlato alle 22 ora del Vermont ai suoi sostenitore: "Vinceremo la nomination democratica. Sconfiggeremo il più pericoloso presidente della Storia di questo Paese. Batteremo Trump perché stiamo mettendo insieme un movimento multigenerazione e multirazziale senza precedenti". Sanders ha poi ribadito la sua promessa di un sistema sanitario nazionale universale, una profonda riforma universitaria, di combattere il riscaldamento climatico e lottare contro "l'avidità di Wall Street e delle aziende". E ha concluso: "Non si può battere Trump con vecchie politiche, serve una novità e noi siamo meglio posizionati per questa novità"
  
Urne chiuse in Utah: too close to call



Proiezione Ap: Biden vince in Minnesota e Arkansas
Joe Biden non si ferma nella notte del Supertuesday e vince anche le primarie democratiche in Minnesota, stato in cui in palio ci sono 75 delegati. Ancora un importante successo per l'ex vicepresidente in uno degli Stati che assegnano più delegati. Per l'Ap, Biden vince anche in Arkansas, con i suoi 31 delegati.
  
Bloomberg vince nelle isole Samoa, esplode l’ironia sui social
Su Twitter l’hashtag #americansamoa è al momento trending topic dopo l’annuncio della vittoria di Mike Bloomberg nel territorio (che non fa Stato), al momento l’unica vittoria conquistata dal miliardario newyorchese. C’è chi prende il giro il candidato sulla sua altezza, “Mini state for mini Mike”, altri fanno ironia sulle inattese scelte elettorali delle isole Samoa che hanno premiato anche Tulsi Gabbard, al secondo posto. 
 
Il quartier generale di Sanders: "Sarà una buona nottata"
"I risultati andranno sempre meglio per la nostra campagna mentre andremo avanti nella notte. Ci aspettiamo che un certo numero di Stati facciano bene più tardi o quando saranno assegnata la vittoria più tardi. Ma sarà una buona notte per noi quando tutto sarà finito": così la campagna di Bernie Sanders sull'andamento del Super Tuesday. 
 
Nbc: forse domani Bloomberg annuncia il ritiro
Secondo fonti della Nbc, domani Michael Bloomberg potrebbe annunciare il suo ritiro dalla corsa per la nomination. La decisione sarebbe una conseguenza dei risultati non positivi ottenuti oggi: in molti Stati l'ex sindaco non ha nemmeno raggiunto la soglia di sbarramento e in nessuno Stato si piazza oltre il terzo posto.
 
Anna Lombardi nella sede di Sanders in Texas



     




Biden vince in Oklahoma
L'ex vice di Obama sarebbe il vincitore in Oklahoma, secondo Ap, Politico e Fox.
 
Sanders vince il Colorado secondo Ap, Politico e Fox
Bernie Sanders, secondo le proiezioni della Associated Press e di Politico, ha vinto le primarie democratiche in Colorado, in cui ci sono 67 delegati in palio. Per il Colorado e' la prima primaria presidenziale in 20 anni: le ultime nel 2000, le ha poi abbandonate per risparmiare fondi pubblici passando al sistema dei caucus.
  
Massachussetts, Biden in testa, Warren passa al terzo posto
Cambia l'ordine dei candidati all'avanzare dello spoglio in Massachussetts. Ora in testa c'è Biden (30%) poi Sanders (28) e Warren (25).
  
Urne chiuse in Texas, Colorado e Minnesota
Altri Stati too close to call, a conferma che si tratta di un turno elettorale molto combattuto. In Texas Sanders è avanti, in Colorado addirittura la Cnn ipotizza una corsa aperta a 4 candidati, tutti vincitori possibili. In Minnesota testa a testa tra Biden e Sanders.
  
Spoglio in Massachussetts, Warren passa in testa
Un risultato negativo per la senatrice nel suo Stato natale significherebbe un probabile addio alla corsa per la nomination. Ma per ora, dai primi dati in arrivo dallo spoglio in Massachussetts la Warren può ancora sperare. Al momento è in testa, ma i risutlati sono troppo parziali: bisognerà attendere. 
  
Bloomberg: "Posso battere Trump negli Stati incerti"
"Punto a battere Donald Trump negli Stati incerti, Trump lo sa e per questo mi attacca su Twitter". Così Mike Bloomberg durante un comizio in Florida. "Il mio è un messaggio ai democratici, ma anche agli incerti, a novembre saranno loro l'ago della bilancia, siamo in grado di conquistare il cuore degli incerti". Nel suo discorso Bloomberg ha citato spesso Trump, che lo prende in giro sulla sua statura e gli ha affibbiato il nomignolo 'Mini Mike": "L'altezza si conta dal collo in su", ha ironizzato l'ex sindaco di New York. Bloomberg ha poi ricordato i punti cruciali della sua campagna, "lotta contro il cambiamento climatico, un sistema sanitario accessibile a tutti". 
  
Effetto Buttigieg e Klobuchar per Biden
E' evidente che Joe Biden ha ottenuto un'importante spinta nelle urne dai ritiri e dall'endorsement di due candidati moderati come Pete Buttigieg e Amy Klobuchar. Sanders era ovunque avanti nei sondaggi, ma i dati che arrivano dagli Stati al voto oggi dimostrano un Biden molto più competitivo di quanto atteso, grazie appunto ai voti dei sostenitori del sindaco di South Bend e della senatrice del Minnesota.
  
Urne chiuse in Arkansas: nettamente avanti Biden, probabile vincitore
 

Primissimi risultati Texas: avanti Sanders, ma too close to call
Testa a testa anche in Texas tra Joe Biden e Bernie Sanders, con un Bloomberg che otterrebbe - secondo i primi risultati - circa un 20% dei consensi. 

Too close to call: Massachussetts, Oklahoma, Tennessee e Maine 
Sarà un testa a testa tra Biden e Sanders in Oklahoma e Maine, mentre per la Cnn Elizabeth Warren ha ancora qualche possibilità di conquistare il suo Massachussetts 


Proiezione Cnn: Joe Biden vince anche in Alabama
Confermati i sondaggi della vigilia: in Alabama vince largamente l'ex vicepresidente Joe Biden.
 
"Mike, non leccarti le dita...": il tweet ironico di Trump su Bloomberg
Il presidente Usa non perde occasione di fare ironia su Twitter contro gli avversari. Poco prima delle 19, ora di washington, ha twittato un video di Michael Bloomberg che mangia una ciambella. "Non leccarti le dita, non è sicuro da un punto di vista sanitario", ha scritto il presidente, con chiaro riferimento al coronavirus


    Mini Mike, don’t lick your dirty fingers. Both unsanitary and dangerous to others and yourself! pic.twitter.com/LsKLZNeZL9— Donald J. Trump (@realDonaldTrump) March 4, 2020 



Alle 2 chiudono le urne in Alabama, Maine, Massachusetts,  Oklahoma, Tennessee
Interessante sarà vedere il risultato di Elizabeth Warren in Massachussets, il suo Stato natale. Un brutto risultato lì sarebbe molto significativo per la senatrice. In Alabama attesa la vittoria di Biden, come in Oklahoma e Tennessee. In Maine dovrebbe andare a Sanders, come anche il Massachussetts.
 
American Samoa, vince le primarie Michael Bloomberg
E' uno dei territori che votano oggi e assegnano 6 delegati: le Samoa Americane danno la prima piccola vittoria a Bloomberg, seppure poco più che simbolica. Ma l'ex sindaco di New York deve aumentare fortemente i suoi consensi se vuole sperare di entrare nella competizione per la nomination.


Primi risultati: Bloomberg sotto il 10% sia in Virginia che in Vermont
Non sono buoni i primissimi dati che arrivano dalle urne per l'ex sindaco di New York. Non arriverebbe al 15% (soglia di sbarramento) in nessuno dei primi due Stati che hanno chiuso le urne. Un brutto segnale. 


Proiezione Cnn: a Joe Biden anche il North Carolina
Importante vittoria per Joe Biden anche in North Carolina, lo Stato che assegna 110 delegati, il terzo più popoloso della serata. Ed è anche una importante indicazione del voto dell'elettorato nero, con Biden che si conferma forte negli stati dove gli afroamericani sono numerosi. 
 
Assegnati i primi delegati: Biden supera Sanders 
L'ex vicepresidente Joe Biden passa almeno momentaneamente in testa nel conteggio dei delegati dopo l'assegnazione dei primi delegati del Vermont e della Virginia. Un conteggio ancora parziale, ma che vede Biden davanti a Sanders.
  
All'una e mezza chiudono le urne in North Carolina
Il North Carolina è importante perché è il terzo Stato per numero di delegati e al tempo stesso ha una forte presenza di elettori neri, che dovrebbero garantire un forte sostegno a Joe Biden.
 
Proiezione Cnn: Bernie Sanders vince in Vermont
Il senatore leader nelle primarie fino ad oggi vince nel suo Stato natale, il Vermont
 
Proiezione Cnn: vittoria di Joe Biden in Virginia
Importante vittoria per l'ex vicepresidente Joe Biden in Virginia, uno Stato che può valere fino a 99 delegati
 
Migliaia di persone in coda per Sanders a Burlington
Sono attese circa 3.500 persone al padiglione della Champlain Valley Exposition di Burlington, dove la campagna di Bernie Sanders ha organizzato un raduno-concerto per la notte del Super Tuesday. Le code per entrare sono iniziate due ore prima dell'apertura delle porte. Centinaia i volontari e i fan di Bernie gia' arrivati, quasi tutti con t-shirt, spille, cappellini e cartelloni inneggianti a Sanders. 


Ricerca Edison, i dem: "Cerchiamo chi possa battere Trump"
La maggioranza degli elettori democratici, secondo una ricerca Edison, è alla ricerca di un candidato che possa battere Trump, più che qualcuno che condivida i propri valori. Questo può essere un fattore chiave anche nel voto di novembre e nella mobilitazione che il partito democratico potrà garantire.
 
Tennessee, tornardo ritarda chiusura urne
E' stata estensa oltre le 20 locali la chiusura di alcuni seggi delle primarie democratiche nel Tennessee, tra gli Stati del Super Martedi', a causa della devastante tempesta che ha ucciso almeno 25 persone a Nashville. Alcuni seggi resteranno aperti fino alle 21 locali (le 3 di notte in Italia) e altri fino alle 23 locali (le 5 in Italia). Il Tennessee attribuisce 64 delegati.
 
Sanders in auto al suo seggio di Burlington, Vermont





	
	
	
	




  
  	
      	



	















&lt;img src="https://www.repstatic.it/content/nazionale/img/2020/03/03/182219232-e074a00b-0cad-48c6-8be3-ecc3006e376b.jpg" alt=""&gt;

    
  
  
  
      (reuters)
  

	







Bloomberg: "Posso vincere solo in una convention senza un vincitore"
Il candidato Michael Bloomberg, nel pomeriggio del voto da Miami, dove si è fermato a fare campagna elettorale, ha ammesso di non sapere "se vincerò in almeno uno dei 14 Stati al voto oggi" e ha ammesso di essere convinto di poter vincere la nomination democratica solo se si arriverà alla convention senza che nessun candidato abbia la maggioranza". In ogni caso, ha detto Bloomberg, non mi ritirerò dalla corsa prima dell'election day. 
 

I protagonisti e i punti chiave 
L'indipendente/socialista Bernie Sanders ha vinto in New Hampshire, in Nevada e per i sondaggi (sia a livello nazionale che in 12 dei 14 Stati dove si vota oggi) è il favorito. Anche se l'establishment del partito non è con lui. "Può un candidato radicale battere Donald Trump?" è la grande domanda. Favorito. 

Joe Biden: ex vicepresidente, candidato preferito dei moderati e dell'establishment di partito, ha vinto in South Carolina confermando la sua forza negli Stati del Sud dove l'elettorato nero è più forte. Il ritiro di Pete Buttigieg e Amy Klobuchar e il loro endorsement a favore di Biden daranno nuova spinta alla candidatura dell'ex vicepresidente. Istituzionale. 

Michael Bloomberg. L'ex sindaco di New York si confronta per la prima volta con le urne di queste primarie in questo super martedì, avendo saltato Iowa, New Hampshire, Nevada e South Carolina. Ha investito milioni in pubblicità che lo hanno fatto crescere nei sondaggi a livello nazionale. Ma basterà questo per dire la sua negli Stati al voto? Outsider. 

Elizabeth Warren: la senatrice, che per alcune settimane è stata prima nei sondaggi alla fine del 2019, è quasi finita nel dimenticatoio vista l'avanzata di Sanders e gli scarsissimi risultati nei primi turni di primarie. Ultima chiamata. 


Gli Stati in ordine di chiusura delle urne (orario italiano):
all'1: Vermont  (16 delegati), Virginia  (99)
all'1.30: North Carolina  (110)
alle 2: Alabama (52), Maine (24), Massachusetts (91),  Oklahoma (37), Texas (228) Tennessee (64)
alle 2.30: Arkansas  (31)
Alle 3: Colorado (67), Minnesota  (75)
Alle 4: Utah (29)
Alle 5: California (415)


Gli Stati al voto in ordine di grandezza e quindi delegati:
 California  (415 delegati), Texas (228), North Carolina (110), Virginia (99), Massachussetts (91), Minnesota  (75), Colorado (67), Tennessee (64), Alabama (52), Oklahoma (37), Arkansas (31), Utah (29), Maine (24), Vermont (16).


Dove saranno i candidati nel Super Tuesday
- Bernie Sanders sarà nel suo Stato natale, il Vermont
- Joe Biden sarà a Los Angeles, California
- Elizabeth Warren sarà in Michigan, a Detroit
- Michael Bloomberg ha scelto di restare in Florida, che oggi non vota
    </content></article>
<?xml version='1.0' encoding='utf-8'?>
<article><type>digitale</type><title>Contro le fake news e le lobby del petrolio: Josh Fox, il regista-attore che si batte per l'ambiente</title><subtitle /><author>
			
				di LUCA FRAIOLI
			
		</author><date>12 Febbraio 2020</date><content>
        L’ultima battaglia l’ha persa, ma medita già la rivincita. A fine gennaio il suo spettacolo The Truth Has Canghed è stato cancellato dal cartellone del Public Theater di New York. Motivazione ufficiale: ha violato il codice di condotta del teatro. Il regista e attore Josh Fox non è nuovo alle polemiche. D'altra parte ha scelto di portare in scena la difesa dell'ambiente e la critica a politici e multinazionali che mentono riguardo alla gravità della situazione. Nel 2010 ha vinto un Emmy Award ed è stato candidato all'Oscar per la regia del documentario Gasland, un duro attacco alle compagnie americane che estraggono petrolio e gas usando la tecnica del fracking. 



    THREAD:I am glad to see that disinformation is getting attention from candidates. I've been the victim of a ten-year smear campaign by oil and gas. My latest project THE TRUTH HAS CHANGED. https://t.co/4Yfegndn0P is all about this. Misinfo is a huge threat to us all.— Josh Fox EndFossilFuels (@joshfoxfilm) January 30, 2020 


Ma Fox non frequenta solo Broadway e Hollywood, anzi. Come un vero attivista, ha viaggiato in lungo e in largo negli Usa, visitando le comunità che soffrono per l’impatto ambientale delle grandi aziende, estrattive e non. Ha proiettato il suo documentario ed ha preso il microfono per spiegare i rischi che corrono gli ecosistemi e la salute dei cittadini.



    THREAD:I am glad to see that disinformation is getting attention from candidates. I've been the victim of a ten-year smear campaign by oil and gas. My latest project THE TRUTH HAS CHANGED. https://t.co/4Yfegndn0P is all about this. Misinfo is a huge threat to us all.— Josh Fox EndFossilFuels (@joshfoxfilm) January 30, 2020 


Nel 2011, insieme all’attore-attivista Mark Ruffalo e il professore di ingegneria Mark Z. Jacobson, ha fondato l’iniziativa The Solutions Project, con l'obiettivo di spingere gli Stati Uniti a produrre il 100% dell'energia di cui hanno bisogno da fonti rinnovabili, come il solare e l'eolico. E l’anno successivo è stato persino arrestato per aver cercato di filmare i lavori di una commissione del Parlamento Usa dedicata al fracking.

Tornato in libertà e dietro la macchina da presa, ha ricominciato a girare documentari green. Il suo How to Let Go of the World and Love All the Things Climate Can't Change, un viaggio questa volta attraverso tutto il Pianeta alla scoperta delle comunità che già pagano il prezzo del riscaldamento globale, è stato premiato nel 2016 al festival di Sundance. L'anno successivo ha raccontato in Awake, poi premiato al Tribeca Film Festival, la battaglia dei pellerossa Sioux che per mesi si sono battuti a Standing Rock, riserva indiana tra Nord e Sud Dakota, per impedire che il loro territorio e soprattutto il fiume Missouri fossero attraversati da un colossale oleodotto.

Nel 2018, infine, è nato il progetto The Truth Has Changed. "E’ stata la rete tv Hbo a propormelo", ha raccontato Fox. "Mi hanno detto: sappiamo che conosci il teatro, che per dieci anni hai viaggiato per girare documentari o mostrarli alle popolazioni, ma le persone venivano non solo per vedere il film, quanto piuttosto per vedere te che raccontavi loro la verità. E allora perché non progettare un one-man-show? Lo abbiamo progettato e lo abbiamo messo in scena". Ne è nato uno spettacolo che racconta la disinformazione e la manipolazione delle grandi industrie sui temi ambientali. "Le aziende petrolifere e del gas hanno fatto cose incredibili pur di mettere in cattiva luce me e tutti quelli che denunciano il fracking. E' la stessa tecnica che usano per negare il cambiamento climatico", continua Fox. The Truth Has Changed è stati rappresentato in 25 città tra Stati Uniti ed Europa.

Ora era approdato a New York, ma è stato sospeso prima del previsto. Secondo The Public Theater per la condotta scorretta di Fox nei confronti del personale del teatro. Ma c'è chi sospetta che dietro la rimozione di Fox da un palcoscenico importante come quello di New York ci sia lo zampino della potente lobby dei combustibili fossili.
    </content></article>
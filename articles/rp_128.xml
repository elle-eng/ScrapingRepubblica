<?xml version='1.0' encoding='utf-8'?>
<article><type>digitale</type><title>A Davos la sfida Greta-Trump. Il presidente: "Ambientalisti profeti di sventura"</title><subtitle /><author /><date>21 Gennaio 2020</date><content>
        DAVOS - Davanti al pubblico del World Economic Forum va in scena la sfida sull'ambiente tra Greta Thunberg e Donald Trump. Con la prima che insiste nel mettere in guardia sui pericoli dovuti al cambiamento climatico e l'altro che liquida la questione chiamando gli ambientalisti "profeti di sventura". Due punti di vista, due visioni del mondo. Opposte.




	
		
			
			Davos, Greta Thunberg al Forum economico: "Come spiegherete ai vostri figli che vi siete arresi?"
			





	
	



	
	
		di KATIA RICCARDI
	


			
			21 Gennaio 2020
			
		

		
            
            
                
                    
						 
						 
						&lt;img src="https://www.repstatic.it/content/nazionale/img/2020/01/21/171742324-63e90352-9798-43af-90c6-c28200c6a815.jpg" alt=""&gt; 
                    
                
            
		
	


Il gruppo di discussione del Forum a cui partecipa Greta Thunberg inizia con un toccante cortometraggio sulle proteste mondiali per il clima in tutto il mondo. "Sono successe molte cose che nessuno avrebbe potuto prevedere, e questo ha dato il via a un movimento - dice l'attivista svedese - Non sono solo io, ma tanti giovani ovunque che hanno creato un'alleanza. Le persone sono più consapevoli ora. Grazie alla spinta dei giovani sembra che il clima e l'ambiente ora siano un argomento caldo. Allo stesso tempo, però, non è stato realizzato nulla. Le emissioni globali continuano ad aumentare. Dobbiamo iniziare ad ascoltare la scienza e trattare questa crisi con l'importanza che merita".

Al panel partecipano anche Salvador Gómez-Colón, che ha raccolto i fondi per l'uragano Maria che ha devastato Portorico nel 2017, Natasha Mwansa, attivista zambiana per i diritti delle ragazze e delle donne, e Autumn Peltier, la "guerriera dell'acqua" canadese, membro della Prima Nazione di Wikwemikong.







	
	




  
  	
      	



	















&lt;img src="https://www.repstatic.it/content/nazionale/img/2020/01/21/093805469-73422e6e-7c41-42a4-8265-04c6f0a83aae.jpg" alt=""&gt;

    
  
  
  
      (reuters)
  

	
    







    This week I’m attending the World Economic Forum in Davos with many other young inspiring activists!Today I will make 2 speeches. One at 08:30 and the main one at 13:00.#WEF2020 #Davos pic.twitter.com/0DN0lRbskj— Greta Thunberg (@GretaThunberg) January 21, 2020 


"Come gestite tutti gli haters?", chiede il moderatore giornalista del Time ai ragazzi. Greta glissa e invece chiede di poter leggere una sua dichiarazione, in cui ha citato il rapporto IPCC, il Gruppo intergovernativo sul cambiamento climatico, a partire dal 2018. Spiega che sono rimasti pochi anni per agire e che c'è una probabilità del 67% di mantenere la temperatura globale al di sotto dell'1,5%: "Con i livelli di emissione odierni, il budget rimanente sparirà in meno di otto anni. Queste non sono le opinioni di nessuno, questa è scienza". Conclude bacchettando i media: "Ho ripetuto questi numeri in quasi tutti i discorsi degli ultimi 18 mesi. Voi non ne volete sapere niente di questi dati, ma io continuerò a ripeterli finché non li ascolterete".





	
		
			
			Arriva il summit di Davos: politica, finanza e imprese sui Grigioni cercando un mondo più "verde"
			





	
	



	
		
			
				
				
				
					Andrea Greco
				
			
		
	


			
			20 Gennaio 2020
			
		

		
            
            
                
                    
						 
						 
						&lt;img src="https://www.repstatic.it/content/nazionale/img/2020/01/19/190338225-23fe8103-1eed-4af3-9999-7dba4ac1ed49.jpg" alt=""&gt; 
                    
                
            
		
	


Gómez-Colón in chiusura sottolinea che i giovani del Fridays for Future, il giovane movimento internazionale di protesta contro i cambiamenti climatici non sono il futuro ma "siamo il presente. E agiamo adesso".






	
	




  
  	
      	



	















&lt;img src="https://www.repstatic.it/content/nazionale/img/2020/01/21/121023334-e2663b36-9954-419a-88bf-be4d1e06febf.jpg" alt=""&gt;

    
  
  
  
      (reuters)
  

	
    





E' stata poi la volta di Donald Trump, giunto a Davos nel giorno dell'inizio del processo di impeachment al Senato. Il presidente Usa si scaglia contro i "perenni profeti perenni di sventura" che avvertono che il mondo è alle prese con una grave crisi ambientale. "Dobbiamo respingere i profeti perenni di sventura e le loro previsioni sull'apocalisse", dice Trump, poche ore dopo il "non avete fatto nulla" di Greta. Trump annuncia comunque il contributo Usa al clima, confermando la partecipazione all'iniziativa "1 miliardo di alberi contro il cambiamento climatico".

"Sono orgoglioso di dire che gli Stati Uniti sono sbocciati. Abbiamo realizzato cose che il mondo non ha mai visto prima. L'America prospera e vince come mai prima d'ora", dice Trump citando gli accordi commerciali storici firmati la scorsa settimana con Cina, Messico e Canada. "Questi accordi sono un modello per il 21esimo secolo". Donald Trump continua sostenendo che che gli Stati Uniti si erano indeboliti quando ha preso il potere, e che il pessimismo dilagava tra i dirigenti d'azienda e altre figure influenti. Ma sotto il suo controllo, le cose stanno migliorando.

"Siamo un esempio per il mondo". E giù un elenco di numeri su economia e occupazione. "Abbiamo perso 60.000 fabbriche sotto l'ultima amministrazione. Noi oggi ne abbiamo guadagnate 12.000". Non è mancata una stoccata alla Banca centrale americana: "Il boom economico è avvenuto nonostante la Federal Reserve, che ha alzato i tassi troppo velocemente e li ha tagliati troppo lentamente". E poi la Cina: "Il mio rapporto con Xi Jinping non è mai stato migliore, eccetto che lui con la Cina è indietro rispetto agli Stati Uniti".
    </content></article>
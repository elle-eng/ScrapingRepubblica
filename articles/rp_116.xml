<?xml version='1.0' encoding='utf-8'?>
<article><type>cartaceo</type><title>Il clima che cambia con Billy Wilder</title><subtitle /><author /><date>18/01/2020</date><content>Musica e scienza in un singolare incontro per affrontare in modo originale la questione climatica. "A qualcuno piace caldo. Incontro spettacolo sul clima che cambia" affianca al racconto scientifico per immagini di Stefano Caserini, docente di mitigazione dei cambiamenti climatici al Politecnico, l’esecuzione al pianoforte di sette brani della colonna sonora proprio di A qualcuno piace caldo, il film di Billy Wilder, oltre a standardjazz di Duke Ellington, Bill Evans e Michel Petrucciani per accompagnare l’analisi degli andamenti delle concentrazioni di gas serra o la riduzione dei ghiacci marini dell’Artico. La regia è di Francesca Cella, con Erminio Cella al pianoforte.</content></article>
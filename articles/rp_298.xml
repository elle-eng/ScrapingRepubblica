<?xml version='1.0' encoding='utf-8'?>
<article><type>cartaceo</type><title>Matchless London corsa a impatto Zero</title><subtitle /><author /><date>17/02/2020</date><content>laura asnaghi, milano

Il brand di abbigliamento dedicato ai biker e amato dai divi di Hollywood fa business con la "green mobility" T enere alta la bandiera della  tradizione del marchio  ma essere, in contemporanea,  all’avanguardia sul fronte della "green mobility". Matchless  London sostiene la battaglia in difesa dell’ambiente e lo fa con le armi che gli sono proprie. Lo stile, che caratterizza questo brand, espressione dell’abbigliamento da biker di alta qualità, amatissimo anche  dai divi di Hollywood, e l’uso di materiali innovativi, sostenibili, che riducono al massimo le emissioni nocive. Ma a tutto questo si aggiungono  nuovi mezzi di locomozione che hanno impatto zero sull’ambiente,  come la nuova bici "Model Y" e lo scooter "Model Army", dal design impeccabile e un "cuore" super ecologico.

Matchless London affonda le proprie  radici nel 1899 quando Henry Collier fondò con i figli la sua azienda  per produrre moto da corsa, diventate  poi leggendarie. Con le superbike  sono arrivati anche giubbotti  studiati ad hoc per i motociclisti più esigenti. Tutti prodotti, dalle moto  all’abbigliamento, passati alla storia  e che ora costituiscono il Dna dell’heritage di questo marchio famoso  nel mondo. Una creatura di gran prestigio, che fa parte di M Symbol Group guidato da Michele Malenotti, il fondatore e amministratore  del gruppo, un manager grintoso che ha ereditato la passione  da suo padre Franco, ex campione  di motociclismo e designer tra i più quotati di questo settore. Con Michele Malenotti lavora anche il fratello Manuele responsabile marketing.

Tra i capi di culto di Matchless London, diventati emblema della battaglia che il marchio ha intrapreso  contro il cambiamento climatico, in perfetta sintonia con i giovani fans di Greta Thunberg, c’è il nuovo giubbotto "wwzero jacket" che utilizza  fibre vegetali di ultima generazione.  "Sembra fatto in pellame animale  — racconta Michele Malenotti — ma è composto per oltre il 75 per cento da fibra di mais abbinata a cotone naturale. Un materiale interamente  riciclabile, esteticamente perfetto e con una grande performance  da un punto di vista funzionale".  Matchless London ha dalla sua parte una serie di amici molto famosi.  Come Arnold Schwarzenegger,  che spesso viene fotografato a Los Angeles mentre va a fare gli allenamenti  con la nuova e-bike, Bill Clinton e Leonardo DiCaprio, tutti promotori del movimento ambientalista  "World War Zero", che vede in prima linea anche il marchio guidato  da Michele Malenotti. E proprio Malenotti con Schwarzenegger, nel 2017, durante una udienza in Vaticano  sul clima, ha offerto a Papa Francesco  un giaccone bianco, stile cowboy,  in nylon e lapin, studiato su misura  per lui. "Noi siamo all’avanguardia  dell’ecosostenibilità — sottolinea  l’amministratore delegato — i nostri  parka, i blouson e le giacche sono  trattati con cere naturali brevettate  da hoc, la nostra nappa è rigorosamente  "chrome free" e lavorata con materiali come ad esempio il nylon  riciclato e il cotone organico. E, più in generale, tutta la nostra pelle è certificata e lavorata in Italia". Ma oltre la qualità e il rispetto dell’heritage,  c’è di più.

Questo marchio del lusso "moderno e urbano, nella sua essenza classica",  è amatissimo a Hollywood. Le sue giacche hanno vestito e vestono i grandi divi del cinema. In questa gallery cinematografica che annovera,  tra i suoi cento titoli, film come "Blade runner", "Avengers", "Star Wars" e "007" con Daniel Craig, spiccano  bomber, trench e blouson diventati  iconici. Una serie che non finisce  mai.

Tutta la nuova collezione di Matchless  London, ribattezzata "E-Mission"  è virata nei colori "combat". «Tutti capi che vendiamo nei nostri store, luoghi che sono espressione del nostro lifestyle e dove è bello scoprire  la nostra storia, con moto vintage  » conclude Michele Malenotti. Gli store sono a Londra, Milano, Monaco  e Treviso, la provincia veneta che, a Mogliano, ospita anche il quartier generale, con museo, del marchio. Tra i nuovi sviluppi anche l’e-commerce a due cifre e, forse, la quotazione in borsa.

©RIPRODUZIONE RISERVATA

1

1 Michele Malenotti (a destra) ad di Matchless London, con Arnold Schwarzenegger</content></article>
<?xml version='1.0' encoding='utf-8'?>
<article><type>cartaceo</type><title>Solidarietà, ecologia e giovani i temi di Betori  per il 2020</title><subtitle /><author /><date>02/01/2020</date><content>Parla dei giovani e della loro voglia  di incidere sulle vicende politiche  dell’Italia il cardinale di Firenze  Giuseppe Betori nella sua omelia  durante la messa del 31 dicembre  in Duomo. « L’anno che si chiude  ha visto una straordinaria mobilitazione,  soprattutto di giovani, per richiamare alle responsabilità di tutti nella crisi climatica che affligge  il nostro pianeta», dice l’arcivescovo.  «Per noi cattolici si tratta di entrare in questo confronto e in questo impegno con l’originale prospettiva che ci offre la fede biblica,  quella che Papa Francesco ha sviluppato nell’enciclica Laudato  si’. In essa il Papa anzitutto ci ricorda  che « per la tradizione giudeo-  cristiana, dire “ creazione” è più che dire natura, perché ha a che vedere con un progetto dell’amore  di Dio, dove ogni creatura ha un valore e un significato».

L’appello alla città rivolto da Betori  riecheggia lo scritto di Papa Francesco, anche in altri punti. «Non meno importante per noi fiorentini  » , spiega, « è quanto l’enciclica  dice sul legame tra ecologia ambientale ed ecologia culturale, superando la falsa opposizione tra natura e cultura. Il Papa ricorda  che « bisogna integrare la storia,  la cultura e l’architettura di un determinato luogo, salvaguardandone  l’identità originale. Perciò l’ecologia  richiede anche la cura delle  ricchezze culturali dell’umanità  nel loro significato più ampio. Una prospettiva che può illuminare  le scelte che la nostra città deve fare per non chiudersi ai popoli e al tempo stesso non perdere la sua natura di comunità. Possa il nuovo  anno trovarci più disposti a vivere  fuori dal nostro individualismo  e a deciderci per azioni più responsabili  verso gli altri e il nostro mondo».

© RIPRODUZIONE RISERVATA

k L’omelia Il cardinale Betori</content></article>
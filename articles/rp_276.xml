<?xml version='1.0' encoding='utf-8'?>
<article><type>digitale</type><title>Elly Schlein in diretta a 'L'Assedio': "Ho amato uomini e donne, ora sono felice con una ragazza"</title><subtitle /><author /><date>12 Febbraio 2020</date><content>
        Elly Schlein - neo vicepresidente della regione Emilia Romagna, che con la sua lista di sinistra Emilia Coraggiosa ha ottenuto il record di 20mila preferenze alle elezioni del 26 gennaio, ha raccontato che sta con una ragazza. L’ha detto all’Assedio, ospite della trasmissione di Daria Bignardi. ''Premetto che di solito non parlo mai della mia vita privata, sono molto riservata però faccio un'eccezione: sì sono fidanzata. Ho avuto diverse relazioni in passato: ho amato molti uomini e ho amato molte donne. In questo momento sto con una ragazza e sono felice finché mi sopporta...". Quando Daria Bignardi le ha chiesto se la compagna camminasse un passo avanti o indietro, citando la frase di Amadeus sulle donne che stanno un passo indietro ai loro compagni, Elly Schlein, 34 anni, ha concluso: ''Sempre fianco a fianco. Questo è l'importante''.

Ma di Elly Schlein, 34 anni di Lugano, laurea in giurisprudenza, ex europarlamentare del Pd poi passata con Civati ed eletta con la lista progressista ed ecologista "Coraggiosa" benedetta da Vasco Errani e Pierluigi Bersani, si parla da parecchio - sottolinea la stessa Bignardi - da quando mise in difficoltà Matteo Salvini incalzandolo per strada con domande sulle assenze delle Lega al Parlamento europeo, in occasione del riesame del trattato di Dublino sui migranti e ancora prima, di quando diede vita a OccupyPd ai tempi dei 101 di Prodi.

"Lei tra i due Mattei, Salvini e Renzi, di chi si fida di più?", chiede la conduttrice. "Questa è una domanda difficile - risponde sorridendo la neo vicepresidente - faccio fatica con tutti e due ma vedo ancora la differenza". Per quanto riguarda la possibilità che l'ex premier possa far cadere il governo, Elly Schlein è cauta: "Mi auguro di no,  vedo che c'è molto movimento e da osservatricer esterna sono preoccupata. Certo sarebbe bene che questo movimento cominciasse a fare qualcosa per migliorare la vita delle persone. Renderebbe tutto più sereni".

Per quanto riguarda la sua uscita dal Pd, la neo vicepresidente spiega di averlo fatto "perché le persone che rappresentavamo avevano già fatto quella scelta, è stato un 'ricongingimento famigliare'. Poi le politiche portate avanti in quegli anni dal governo Renzi (come il Jobs act, lo Sblocca Italia, la riforma costituzionale), hanno creato una rottura profonda con i nostri mondi di riferimento. Quindi, non potendo discuterne all'interno, ci siamo ricongiunti con il fuori".

"Marianna Madia - chiede ancora Bignardi - dopo il suo risultato ha proposto di nominarla presidente del Pd, ma lei ha rifiutato rispondendo: sto bene dove sto. ma dove stas? A sinistra del Pd?". "Io sto con tanti senza casa - risponde con tono appassionato - che aspettano di ricostruire tutta l'area progressista, ecologista, femminista attorno ad una visione chiara del futuro che dica parole coraggiose e che faccia capire alle persone che cosa vogliamo fare sull'emergenza climatica e sociale, temi sui quali le persone si stanno ormai mobilitando al di fuori della politica. Il punto non è quale delle nostre case ridipingiamo, perché qualcuno si sentirebbe sempre ospite, proviamo ad individuare un luogo nuovo  dove ridiscutere anche con chi si sta mobilitando fuori. Proviamo a pensare alle piazze di quest'ultimo anno". 

E sulle Sardine ha parole di elogio: "Hanno creato uno spazio di partecipazione che la politica da un po' non riusciva a creare. Per le piazze sarà importante riallacciare i fili con la politica, perché le istanze che portano avanti altrimenti non arriveranno nei luoghi dove si decide davvero. Ma è la politica che deve chiedersi come riallacciare questi file. Deve esserci uno sforzo comune di ricongiungere". 

Durissimo, poi, il giudizio sui decreti sicurezza e il la linea del Pd. "Se io fossi il segretario del partito i decreti sicurezza non esisterebbero già più, dovrebbero essere stati cancellati da subito. Perchè non portano sicurezza. Che sicurezza è lascuare persone vulnerabili per strada. Già il primo decreto sicurezza andava a smantellare l'unico sistema di buona accoglienza che è quello diffuso. Chi scrive quei decreti è l'unico che vorrebbe fare dell'accoglienza un business".

Elly Schlein ha parole di elogio per Prodi che "è stato un punto di riferimento".

"Ma come si fa a diventare di sinistra in Svizzera?", chiede la conduttrice. "Si può, io respiravo già in famiglia tanta voglia di contrastare l'ingiustizia, mio nonno Agostino Viviani fu l'unico a laurearsi in legge a Siena senza camicia nera e a difendere gli ebrei in tibunale, anche se significava farsi sputare addosso per strada. Inoltre in Svizzera è stata votato di recente un referendum per mantenere la legge contro le discriminazioni basate sulle discriminazioni sessuali. In Svizzera si parla anche molto sul tema dell'evasione ed elusione fiscale delle multinazionali. La destra, punta sempe il dito sugli immigrati, le donne e la comiunità Lgbt, ma non racconta le responsabilità di chi si è arricchito a dismisura in questi anni di crisi, anche grazie ad una fiscalità molto agevolata come accade in Irlanda". 

Infine un riferimento sulla scrsa presenza delle donne in politica: "Penso ci sia un problema di sessismo. Bisogna lavorarci. E' incredibile che abbiamo un fenomeno così grave di sottorappresentazione nei ruoli decisionali. Giorgia Meloni ha successo ma in Europa si sta alleando con chi fa delle politiche fortemente sessiste. Anche a sinistra c'è un problema di sessismo, occorre far venire fuori lo sguardo delle donne". 

"E sulla definizione di Miss refenze che le è stata data?": "Non mi piace, ma mi fa piacere il risultato ottenuto". 






 







 


 

 
    </content></article>
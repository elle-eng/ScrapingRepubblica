<?xml version='1.0' encoding='utf-8'?>
<article><type>cartaceo</type><title>I Fridays for Future "Salviamo l’Australia"</title><subtitle /><author /><date>18/01/2020</date><content>Una cinquantina di attivisti dei Fridays for Future, mascherati da koala e canguri, hanno scaricato  una carriola di carbone davanti  al Consolato australiano, in via Borgogna, in segno di protesta  contro "l’immobilismo del governo di Scott Morrison" verso  gli incendi che stanno devastando il Paese. Morrison è « un negazionista climatico che non ha voluto affrontare  il problema degli incendi  e mentre l’Australia bruciava era in vacanza alle Hawaii», hanno  spiegato i militanti al megafono mentre sventolavano striscioni  con le scritte "i negazionisti  climatici uccidono" e "salviamo  l’Australia".

« L’Australia brucia ed è un chiaro segnale di come l’emergenza  del cambiamento climatico  non riguarda soltanto il futuro  ma anche e soprattutto il presente  — ha detto la giovanissima leader milanese Miriam Martinelli  —. Morrison nonostante gli incendi continua a sostenere che si debba continuare ad usare  combustibile fossile» ha concluso.</content></article>
<?xml version='1.0' encoding='utf-8'?>
<article><type>cartaceo</type><title>Tagli alle tasse, dazi e posti di lavoro gli Usa volano con la Trumponomics</title><subtitle /><author /><date>27/01/2020</date><content>FEDERICO RAMPINI, new york

L’economia cresce da 11 anni consecutivi, la disoccupazione è al 3,5%, i salari salgono Il presidente a caccia di rielezione suona la grancassa. Ma deve dividere i meriti con il suo predecessore Obama L’ attenzione allo scontro  sul cambiamento climatico  fra Donald Trump e  Greta Thunberg ha fatto  passare in secondo piano il nucleo  centrale del discorso pronunciato  dal presidente americano  al World Economic Forum di Davos. Eppure non era banale: ha celebrato il trionfo della Trumponomics. Questo termine non lo sta usando quasi nessuno, mentre in America tutti ricordano  la Reaganomics, dal nome del presidente Ronald Reagan (in carica  per due mandati, 1981-88) che fu protagonista della rivoluzione  neoliberista, vinse la guerra  fredda, e governò durante un periodo di forte crescita. Trump a Davos ha rivendicato il merito del "suo" boom. Ha parlato di "eccezionale  prosperità americana", di Borsa alle stelle, di una "rinascita  della classe operaia" sia in termini di posti di lavoro che di salari.

"L’America sta fiorendo – ha detto  il presidente – e sta vincendo come non era mai accaduto". Il Gotha della finanza e i chief executive  riuniti sulle montagne svizzere dei Grigioni non simpatizzano  per lui, anzi lo considerano  responsabile di aver sfasciato la globalizzazione e preferirono applaudire il discorso di Xi Jinping  tenuto a Davos due anni prima.  Tuttavia dovrebbero essere grati a Trump: poiché l’élite dello  0,1% possiede una quota sproporzionata  della ricchezza azionaria,  anche loro hanno tratto vantaggio dal boom che ha proiettato  gli indici di Wall Street ai massimi storici fino a qualche giorno fa.

In quanto agli operai americani, è innegabile che anche loro stiano meglio di tre anni fa. Nel 2019 l’economia Usa è entrata nel suo undicesimo anno di crescita  consecutiva, un altro record.  La disoccupazione è scesa al 3,5%, cosa che non accadeva da mezzo secolo. Si può discutere  se questa statistica sia veramente  significativa, poiché non tiene conto del fenomeno della disoccupazione nascosta o degli inattivi scoraggiati. Ultimamente  però anche questi tendono a diminuire. Le donne hanno superato  gli uomini nel godere di questo  boom di posti di lavoro. I salari  salgono del 3%, più dell’inflazione.

Poiché la stragrande maggioranza  degli economisti considera Trump una sciagura, i loro commenti  tendono a sottolineare il "lato oscuro" di questo boom: non solo la disoccupazione nascosta  ma anche l’aumento delle diseguaglianze. Tutti problemi veri, ma che esistevano già sotto Barack Obama, al quale peraltro vanno "attribuiti" i primi sette anni di questa ripresa. C’è poi la condanna generalizzata della guerra dei dazi contro la Cina, che secondo la maggioranza degli  esperti ha danneggiato i consumatori  americani.

Di questo fantomatico danno però non si vede traccia nelle statistiche  dell’inflazione: l’aumento  dei prezzi al consumo resta al 2% annuo, cioè esattamente dov’era prima dei dazi. Se i prezzi  non salgono e l’occupazione cresce, non si vede dove stia nascosto  il danno dei dazi se non nell’ideologia (o pensiero unico) degli economisti. "America First"  è uno slogan che non piace all’élite di Davos, però quest’ultima  non vide emergere i nazionalismi  economici, i sovranismi e i protezionismi, quando vennero praticati dalla Cina e dall’India, molti anni prima che apparisse sulla scena l’Amministrazione Trump.

Il presidente americano naturalmente  tende ad attribuirsi troppi meriti. I cicli dell’economia  non vengono decisi per decreto  dai governi, e il ciclo positivo  negli Stati Uniti ebbe inizio col suo predecessore. Né Trump può attribuirsi la paternità di un’altra novità positiva per l’economia  americana che è la raggiunta  autosufficienza energetica:  anche quella ebbe inizio sotto  la presidenza Obama, ed è il portato di un rivoluzione tecnologica  (fracking, horizontal drilling).  Di suo, Trump ha aggiunto come carburante della crescita una riforma fiscale che ha ridotto

L’opinione

Il ciclo economico positivo non è un suo merito, così come la raggiunta indipendenza energetica, che era già stata avviata dalla precedente amministrazione

L’opinione

1Il presidente Usa Donald Trump lo scorso 13 gennaio a New Orleans assiste alla partita dei playoff del College Football National Championship</content></article>
<?xml version='1.0' encoding='utf-8'?>
<article><type>digitale</type><title>Anteprime Toscane: di che colore è l'Agronomo?</title><subtitle /><author>
			
				di SABATINO SORRENTINO
			
		</author><date>20 Febbraio 2020</date><content>
        Indagare, degustare, discutere, ascoltare, niente di tutto questo è servito per sollevare il punto di domanda, questa volta è stato più semplice, è bastato uno sguardo per carpire il vuoto, l'assenza del colore dell'agronomo, "spesso nell'ombra", mai di moda, per niente contemporaneo, polverizzato dalla figura del Winemaker ma, troppo importante per non esserci. Un assenza che ha fatto rumore solo per noi de l'Espresso? Siamo sicuri di no, considerata la qualità degli ospiti provenienti da tutto il mondo, ci sembra opportuno provare a spingere l'asticella oltre l'ormai sterile traguardo della degustazione e, si spera, con l'agronomo protagonista alla prossima Chianti Collection 2021.
 




	
	
	
	




  
  	
      	



	















&lt;img src="https://www.repstatic.it/content/nazionale/img/2020/02/20/101343404-5506fab4-0f95-43cd-ab15-fb780e315dbb.jpg" alt=""&gt;

    
  
  
  

	





Lo spunto nasce osservando il Gallo nero, marchio e simbolo della denominazione, che per la Collection 2020 è stato presentato in una veste con varie tinte. Il claim dell'evento, giocando con un ossimoro, recita "Tutti i colori del Gallo Nero": a rappresentare non solo i colori del vino, il rosso rubino, il viola dell'uva, il verde delle vigne, ma anche le tonalità dei marroni dei suoli e le sfumature azzurre dei cieli del Chianti.
 
Dal Consorzio ci fanno sapere che l'idea dei colori (a noi piace) nasce per simboleggiare la varietà del mondo del Chianti Classico, come le diverse annate e le varie tipologie della denominazione senza dimenticare i diversi caratteri dei viticoltori che ogni anno danno un'impronta unica e personale ai loro vini, bene, in degustazione l'ossimoro ha preso forma nei nostri calici, infatti, abbiamo assaggiato tutti colori del Chianti Classico, più certezze che dubbi e la consapevolezza che un posto al sole tocca di diritto alle mani di chi solca la terra.
 




	
	
	
	




  
  	
      	



	















&lt;img src="https://www.repstatic.it/content/nazionale/img/2020/02/20/101444393-f597c237-077d-46ab-9dc3-ce0af01a3716.jpg" alt=""&gt;

    
  
  
  

	





Nessuna critica ma, viceversa come la canzone di Gabbani, non volevamo perdere l'occasione per ricordare al grande pubblico, che fare vino è una "cosa seria" e tracciare un profilo equilibrato non è semplice, portare la tradizione nel futuro è un opera empirica e richiede tempo, basti pensare alla delicata gestione delle annate, il duro e costoso lavoro in vigna e il tema del clima che cambia a cui le aziende sono chiamate a rispondere e in tutto questo la gestione agronomica sarà sempre più centrale, non a caso la qualità nasce in vigna e una spennellata di colore per ridare più luce all'agronomo in queste occasioni pare necessaria, raccontare la "terra" prima del colore del vino, doveroso!
 
Le nostre attenzioni alla centralità dei contenuti, hanno trovato conferma in modo evidente nelle annate proposte in degustazione, a partire dal bene ma non benissimo Chianti Classico DOCG 2018 (67 campioni; 24 da botte; 1 vinificato in Anfora) vini che troppo spesso hanno strizzato l'occhio a gradevoli traiettorie rotonde e affusolate con grinta scarna, magari è solo "frutto" di un millesimo che ha sofferto un andamento climatico discontinuo con mutevoli situazioni meteorologiche che si sono alternate durante tutto il periodo che interessa il ciclo vegetativo del vigneto.
 




	
	
	
	




  
  	
      	



	















&lt;img src="https://www.repstatic.it/content/nazionale/img/2020/02/20/101359079-3fa4a9f5-65c0-4a77-ba1b-31968abe50ed.jpg" alt=""&gt;

    
  
  
  

	





Situazione ancora più delicata per il Chianti Classico DOCG 2017 (96 campioni; 12 campioni da botte) i produttori hanno dovuto registrare uno degli anni più siccitosi degli ultimi decenni, con una temperatura quasi sempre al disopra della media, condizioni che hanno consegnato vini esili non per scelta, comunque non mancano le buone interpretazioni con la parte croccante del frutto in evidenza, nel complesso meglio la versione riserva con più estratto e personalità.
 
Chianti Classico DOCG 2016 (36 campioni; 1 campione da botte)
Annata regolare, equilibrata e di grande unicità e concentrazione, tutto confermato nei nostri assaggi con vini d'annata capaci di coniugare territorio, identità e stile a cui si aggiunge il Chianti Classico DOCG Riserva 2016 per garantire lunga vita al "Gallo nero".
 




	
	
	
	




  
  	
      	



	















&lt;img src="https://www.repstatic.it/content/nazionale/img/2020/02/20/101425433-fcd5bd36-24ec-417f-856a-38c4bcd40fcc.jpg" alt=""&gt;

    
  
  
  

	





Qualche piccolo dubbio rimane (per noi) sulla tipologia Chianti Classico Gran Selezione 2016 (60 campioni) con estrazioni spesso generose e affabili. Abbiamo avuto la percezione di un profilo più internazionale rispetto ai canoni classici e territoriali, le scelte vanno difese e incoraggiate in modo particolare se i mercati rispondono bene, con massimo rispetto del consorzio e dei produttori, non entriamo nel merito della volontà di un'altra selezione, ma con queste poche righe, vogliamo solo riportare il nostro sereno e opinabile pensiero.
 
Tuttavia il Chianti Classico DOCG Gran Selezione ha visto il debutto per la prima volta nel 2014, e gli ostacoli sono stati molti, in modo particolare l'andamento climatico instabile degli ultimi anni, a nostro avviso i tempi sono ristretti per dare un giudizio più netto ma, siamo sicuri che gli obbiettivi prefissati dal Consorzio saranno raggiunti, a sostenere questa tesi anche l'orgoglio e la determinazione con cui ci ricordano che si chiama "Chianti Classico Collection" la Kermesse più importante del "Gallo Nero" e, non chiamatelo "Chianti", questi due nomi, infatti, rappresentano due DOCG con territorio di produzione, storia e consorzi distinti e separati.
    </content></article>
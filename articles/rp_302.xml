<?xml version='1.0' encoding='utf-8'?>
<article><type>digitale</type><title>Riparte il Treno Verde di Legambiente, dedicato al clima che cambia</title><subtitle /><author /><date>17 Febbraio 2020</date><content>
        



	


	
	
	
	









  
  	
      	



	













    


    &lt;img src="https://www.repstatic.it/content/nazionale/img/2020/02/17/125337237-a544c036-1e69-4cab-afff-0b677c661a29.jpg"&gt;

    
  
  

	




ROMA - E' dedicata a Change Climate Change, la 32esima edizione del Treno Verde di Legambiente, che racconterà da Sud a Nord, gli effetti della crisi climatica e le buone pratiche per fermarla.Tra educazione ambientale, monitoraggi scientifici e incontri a tema, ci sono i giovani sempre piu' protagonisti della storica campagna, che sara' possibile seguire su trenoverde.it e sulle pagine social dedicate. Da Sud a Nord, dal 17 febbraio all'1 aprile, la campagna itinerante promossa da Legambiente e dal Gruppo FS Italiane, con il patrocinio del Ministero dell'Ambiente e della Tutela del Territorio e del Mare, attraverserà lo Stivale per raccontare gli effetti del fenomeno ma anche le buone pratiche messe in campo per fermarlo. L'iniziativa, con partenza in Calabria e arrivo finale in Liguria, si articolera' come sempre in tappe: tredici quelle della 32esima edizione.

Il tema si lega a doppio filo con la piattaforma web lanciata dall'associazione ambientalista, Change Climate Change, spazio utile non soltanto a conoscere l'evoluzione e gli effetti dell'emergenza clima, ma anche a fornire ai cittadini strumenti per fare la differenza attraverso le piccole azioni quotidiane. Il convoglio fermera' nelle stazioni di Lamezia Terme, CZ (17 e 18 febbraio), Agrigento (dal 20 al 22 febbraio), Potenza (25 e 26 febbraio), Bari (28 e 29 febbraio), Torre Annunziata, NA (dal 2 al 4 marzo), Roma Ostiense (dal 5 al 7 marzo), Pescara (9 e 10 marzo), Ancona (12 e 13 marzo), Pisa (dal 15 al 17 marzo), Ravenna (dal 19 al 21 marzo), Verona Porta Nuova (23 e 24 marzo), Milano Porta Garibaldi (dal 26 al 28 marzo), Genova Piazza Principe (dal 30 marzo all'1 aprile). Un viaggio reso possibile anche grazie ai partner sostenitori della campagna AzzeroCO2 e Ricrea (Consorzio nazionale riciclo e recupero imballaggi acciaio), e i partner Ecowell, Formaperta, Zeropac, Italia Zuccheri. Media partner del Treno Verde e' La Nuova Ecologia. Educazione ambientale, monitoraggi scientifici e approfondimenti caratterizzeranno il percorso a bordo del Treno Verde 2020, al cui interno sara' allestita una speciale mostra per la formazione e la sensibilizzazione di studenti e cittadini di tutte le età.

Dalle grandi problematiche ambientali ai progetti per rendere l'Italia un paese migliore, l'edizione 2020 prevede anche diversi incontri tematici, momenti di raccordo tra cittadini, stakeholder e amministrazioni. L'intento? Arrivare capillarmente sui territori per mettere in relazione la questione globale all'azione locale.
 
    </content></article>
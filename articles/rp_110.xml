<?xml version='1.0' encoding='utf-8'?>
<article><type>digitale</type><title>La svolta green di Microsoft: "Entro il 2030 stop alle emissioni" </title><subtitle /><author /><date>17 Gennaio 2020</date><content>
        



	


	
	
	
	





    
    



    



  
  	
      	



	













    


    &lt;img src="https://www.repstatic.it/content/nazionale/img/2020/01/17/123534813-a49a4a28-b053-4846-91f3-1471fb0e264c.jpg" alt="Satya Nadella, CEO di Microsoft"&gt;

    
  
  
      Satya Nadella, CEO di Microsoft (reuters)
  

	






ROMA - Svolta green in casa Microsoft. Il colosso di Redmond, in occasione di un evento presso il suo quartier generale, ha presentato un nuovo piano per ridurre l'impatto ambientale dell'azienda, aiutare i propri clienti a essere più sostenibili contribuendo a diminuire le loro emissioni, con l'obiettivo di sostenere le politiche climatiche globali e accelerare l'innovazione con nuovi investimenti.
 

Il Ceo Satya Nadella, informa una nota, ha infatti annunciato che entro il 2030 Microsoft diventerà Carbon Negative, ovvero sarà in grado non solo di azzerare le proprie emissioni ma anche di rimuovere quelle già esistenti; entro il 2050 si attiverà inoltre per eliminare dall'atmosfera le sue emissioni "storiche", ovvero la somma delle emissioni generate dall'azienda a partire dall'anno della sua fondazione, il 1975.  "Quando si parla di anidride carbonica, essere neutrali non è abbastanza", ha commentato il presidente di Microsoft, Brad Smith.

Infine, l'azienda di Redmond ha annunciato un fondo di 1 miliardo di dollari da investire in innovazione e tecnologie volte a promuovere la sostenibilità ambientale e a combattere il cambiamento climatico.

 

 

    </content></article>
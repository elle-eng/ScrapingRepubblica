<?xml version='1.0' encoding='utf-8'?>
<article><type>digitale</type><title>Clima, Amnesty: “Agire subito prima che gli effetti dei cambiamenti vìolino ancora i diritti”</title><subtitle>In occasione della Conferenza sul clima, iniziata oggi a Bonn e che andrà avanti fino al 26 giugno. E’ stato chiesto agli Stati di adottare misure urgenti e ambiziose per la transizione senza combustibili fossili</subtitle><author /><date>16 Giugno 2025</date><content>
        ROMA – In occasione della Conferenza sul clima, iniziata oggi a Bonn e che andrà avanti fino al 26 giugno, Amnesty International ha pubblicato un nuovo briefing in cui ha chiesto agli stati di adottare misure urgenti e ambiziose in materia di clima, pianificando una transizione senza combustibili fossili, per prevenire danni ancora peggiori ai diritti umani.
E’ in discussione il diritto alla stessa vita. Il clima che cambia a ritmi anomali, rispetto ai mutamenti fisiologici che ci sono sempre stati, rappresenta una grave minaccia per i diritti umani. Soprattutto per le popolazioni e le comunità più povere e fragili, nel senso del loro pressoché inesistente diritto a far ascoltare le loro istanze. . Questo legame tra il clima e le conseguenze sulle persone vulnerabili è sempre più riconosciuto a livello globale, perché mette in discussione una serie di principi fondamentali, come il diritto alla vita, ad esempio. Gli eventi meteo estremi, le di calore, le alluvioni, le tempeste, mettono a rischio la vita delle persone, soprattutto quelle che vivono in zone fragili o che hanno limitato accesso a risorse e servizi.
Minacciato anche il diritto alla salute. I cambiamenti climatici peggiorano la qualità dell'aria, aumentano la diffusione di malattie infettive e incidono statisticamente sull’insorgenza di patologie psichiatriche. Così cone l'innalzamento delle temperature, la siccità e le alluvioni possono compromettere la produzione agricola e l'accesso all'acqua potabile.





	
	
	
	
	









  
  	
      	



	













    


    &lt;img src="https://www.repstatic.it/content/nazionale/img/2025/06/16/195125932-00ec5da0-6548-4014-a6bf-78c3d72e31f7.jpg"&gt;

    
  
  

	





Le migrazioni forzate e il diritto ad una casa. Il clima che cambia con i suoi eventi disastrosi distrugge le abitazioni e costringere le persone a migrare, creando ulteriori situazioni di vulnerabilità. Non ultima conseguenza quella della separazione delle famiglie e spesso dell’abbandono di bambini e adolescenti rimasti senza riferimenti di persone adulte. 
Ma non è troppo tardi per trovare soluzioni ambiziose. Nonostante le sfide imposte dal ritiro degli Stati Uniti dall’Accordo di Parigi sul clima, l’aumento delle pratiche autoritarie a livello globale e la crescente devastazione ambientale causata dai conflitti armati in corso nel Territorio palestinese occupato, in Sudan e in Ucraina, non è troppo tardi perché gli Stati trovino un terreno comune e intensifichino l’ambizione climatica per il pianeta e per i diritti delle generazioni presenti e future.
Nel 2024 superata la soglia dell’1.5°. Nel 2024, per la prima volta, il mondo ha superato la soglia di 1,5°C di riscaldamento globale rispetto ai livelli preindustriali. Nell’anno più caldo mai registrato, incendi boschivi hanno devastato l’America Latina, i Caraibi sono stati colpiti dal primo uragano atlantico di categoria 5 mai verificatosi così presto nella stagione e parti dell’Europa centrale sono state sommerse da piogge pari a tre mesi in soli cinque giorni, mentre l’emergenza climatica, causata dalle attività umane e dal continuo uso di combustibili fossili, peggiora.





	
	
	
	
	









  
  	
      	



	













    


    &lt;img src="https://www.repstatic.it/content/nazionale/img/2025/06/16/195128168-4e624c8f-84c2-490e-9515-8e54b35c2162.jpg"&gt;

    
  
  

	





Nuove spinte verso la povertà. “I nuovi e devastanti danni ai diritti umani causati dai cambiamenti climatici aumenteranno drammaticamente se non si riuscirà a contenere il riscaldamento globale – ha detto Ann Harrison, consulente per la giustizia climatica di Amnesty International – sempre più persone saranno spinte nella povertà, perderanno le loro case o subiranno le conseguenze della siccità e dell’insicurezza alimentare”
Proteggere e ascoltare le voci dei territori. Le comunità marginalizzate in prima linea e quelle che vivono accanto a impianti fossili, pur essendo tra le meno responsabili dell’uso di combustibili fossili, continuano a subire alcuni degli impatti peggiori del cambiamento climatico. Tra queste vi sono agricoltori di sussistenza, persone native e abitanti di stati insulari minacciati dall’innalzamento del livello del mare e da tempeste più violente, o di zone adiacenti a impianti di produzione e trasporto di combustibili fossili.
L’esempio del Pakistan. E’ il Paese che contribuisce per meno dell’uno per cento alle emissioni globali annuali di gas serra ma è tra gli stati più vulnerabili ai disastri climatici. In un rapporto pubblicato lo scorso mese, Amnesty International ha documentato come le alluvioni e le ondate di calore sempre più frequenti stiano causando morti evitabili, in particolare tra bambini piccoli e persone anziane.
Gli attacchi e la criminalizzazione. Nonostante l’urgenza della crisi climatica, chi chiede azioni alle autorità è oggetto di intimidazioni, stigmatizzazione, attacchi e criminalizzazione. In tutto il mondo i difensori e le difensore dei diritti umani ambientali rischiano la vita e la libertà per difendere le loro terre e il diritto delle loro comunità a un ambiente sano, come i Guerrieri per l’Amazzonia in Ecuador.





	
	
	
	
	









  
  	
      	



	













    


    &lt;img src="https://www.repstatic.it/content/nazionale/img/2025/06/16/195130136-d07771d0-1e9c-4735-9ccc-957995f6c98c.jpg"&gt;

    
  
  

	





Il nodo dei finanziamenti climatici. Amnesty International chiede agli Stati di affrontare la questione del finanziamento climatico. Attualmente, quelli a basso reddito stanno pagando più in rimborsi del debito di quanto ricevano in finanziamenti climatici dai Paesi ad alto reddito. Le nazioni storicamente più responsabili delle emissioni continuano a sottrarsi all’obbligo di fornire finanziamenti a quelli a basso reddito per ridurre le emissioni e di aiutare le comunità ad adattarsi ai cambiamenti climatici, oltre a fornire risarcimenti per perdite e danni, che potrebbero alleggerire il peso in quei paesi colpiti dagli impatti climatici.
Si potrebbero generare oltre 3.000 miliardi di dollari all’anno per affrontare la crisi climatica tassando le compagnie di combustibili fossili – ha aggiunto Ann Harrison –  ma anche i profitti straordinari delle imprese e delle persone con un alto patrimonio netto e porre fine ai sussidi e agli investimenti nei combustibili fossili e agli abusi fiscali globali,
Gli enormi cambiamenti che servono. La Conferenza sul clima di Bonn è un momento chiave di preparazione per la Cop 30 in Brasile, lo stato ospitante che intende promuovere pubblicamente un messaggio di protezione ambientale globale. Tuttavia, internamente, alcune istituzioni stanno adottando misure contrarie a questa agenda, come la concessione di autorizzazioni meno rigorose per progetti ambientalmente distruttivi e l’espansione della produzione di combustibili fossili.

    </content></article>